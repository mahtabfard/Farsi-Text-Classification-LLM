[
  {
    "id": "12191",
    "title": "چند جمله درباره تبلیغ املاک دبی توسط هنرپیشه خوشنام",
    "abstract": "نکته‌ای که باعث شده تبلیغ سیدجواد هاشمی برای املاک دبی ناراحت‌کننده‌تر باشد این است که او همان بازیگری است که شهرتش را با حضور در عرصه ایثار به دست آورده و حالا برای منفعت‌طلبی فردی، دست به چنین تبلیغی می‌زند.",
    "body": " خبرگزاری فارس ـ گروه اندیشه ـ پیام تیرانداز: بلندگوی دلالان املاک دوبی شدن و تبلیغ برای بیرون بردن ارز از کشور و خانه خریدن در حاشیه خلیج فارس، آن هم از طرف کسی که نماد و نماینده فرزندان شریف و پاک دفاع مقدس است، شگفت می‌نماید، اما وقتی پای سودپرستی و ترجیح منافع فردی، حتی به قیمت نابودی منافع جمعی مطرح باشد، شگفت‌آورتر و عجیب‌تر است. خلاصه اش می‌شود این که: «پول باشد حتی اگر من نباشم!» این «من» البته، همان هویت، استقلال و وطن‌خواهی ماست، نه آن «من» که حریص و آزمند در طلب سود شخصی و منافع فردی است. در آمیختن فردگرایی و سودپرستی، سوغات ویرانگر غرب است. سیدابوالفضل موسویان، عضو هیأت علمی دانشگاه مفید در کتاب «دین و آزادی» می‌نویسد: «بنای فرهنگ غرب بر اومانیسم استوار است؛ یعنی اصالت و محوریت انسانی که از مبدأ و معاد بریده است و چیزی جز خودش را نمی‌بیند و آنچه برای او اهمیت دارد، برآوردن خواسته‌ها و لذت‌های مادّی و دنیوی است. جامعه نیز مجموع افراد انسانی و امری اعتباری است. پس در مسائل اجتماعی و حقوقی آنچه باید رعایت شود مصالح فرد و تأمین حداکثر خواسته‌های اوست و همواره مصالح و آزادی‎های فرد، تقدّم و اولویت دارد. این همان فردگرایی است که به لحاظ نظری در غرب به آن استناد می‌شود. اگر چه در مقام عمل و اجرا، صد درصد، امکان تحقق ندارد.» در جهان‌بینی الهی، سعادت و کمال فرد با تأمین مصالح جامعه گره خورده است. هر شخصی در خیرخواهی و دستگیری از بندگان خدا و فراهم کردن زمینه رشد و تعالی جامعه، به دنبال رضایت حق و کمال خویش است. خیرخواهی و مصلحت‌طلبی برای جامعه، نفع و خیر فردی نیز به دنبال خواهد داشت؛ پس بر خلاف جامعه‌گرایی سوسیالیستی، از خودگذشتگی برای نفع همگان، غیرمنطقی و نامعقول نیست و بر خلاف فردگرایی غربی، انسان‎های دیگر را در خدمت هوس‌های خود نمی‌خواهد؛ بلکه سعادت حقیقی را برای خود و دیگران طلب می‌کند. بالاترین جلوه این کار، ایثار و شهادت افراد مؤمن است؛ در عین این که بالاترین کمال را برای خود رقم می‌زند به دنبال اصلاح و سعادت جامعه نیز هست. در حالی که غرب با ابزارهایی مثل مالیات، این فردگرایی و منفعت‌طلبی را تا اندازه زیادی مهار کرده و حتی به خدمت جمع در آورده است، اما سرگردانی بین فرهنگ هویت‌مند اسلامی و سبک اقتصاد غربی ـ که مبتنی بر سودپرستی شخص‌محور است ـ حتی کسی را که عمری در نقش ایثارگران و دلاوران دفاع مقدس، بارها میلیون‌ها بیننده را در مقابل صفحه جادو یا پرده سینما به دلرباترین صحنه‌های حماسه برده است، مسحور خود می‌کند. بنابراین نکته‌ای که باعث شده این تبلیغ بیشتر ناراحت‌کننده باشد این است که سیدجواد‌ هاشمی، همان بازیگری که شهرتش را با حضور در عرصه ایثار به دست آورده، برای منفعت‌طلبی فردی، دست به چنین تبلیغی می‌زند و شاید متوجه نیست که خروج این همه سرمایه از کشور می‌تواند پیامدهای زیان‌باری برای مردم کشورش داشته باشد. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "174983",
    "title": "بازار ارزهای مجازی قرمز شد/بیت کوین 5 درصد ریخت",
    "abstract": "در آخرین معاملات بازار جهانی ارزهای مجازی قیمت بیت کوین 5 درصد منفی شد و هم اکنون زیر 39 هزار دلار خرید و فروش می‌شود.",
    "body": "به گزارش گروه اقتصاد بین الملل خبرگزاری فارس به نقل از رویترز، در آخرین معاملات انجام شده در بازار جهانی ارزهای مجازی قیمت بیت کوین 5.1 درصد منفی شد و حتی تا 38 هزار و 391 دلار پایین رفت. بیت کوین در واقع 2229 دلار از ارزش خود را‌‌‌‌‌‌‌‌ از دست داده است. کمترین میزان قیمت بیت کوین در سال 2022، 32 هزار و 250 دلار بود که در 24 ژانویه به ثبت رسید. قیمت کنونی نسبت به این کف قیمتی 16 درصد بالاتر است. البته بیت کوین در زمان نگارش این خبر 38 هزار و 704 دلار خرید و فروش می‌شود که نسبت به هفته گذشته هم 6.7 درصد پایین‌تر است. ارزش کل بازار جهانی بیت کوین امروز به 736 میلیارد دلار رسیده و در 24 ساعت گذشته 934 هزار بیت کوین به ارزش 36 میلیارد دلار در بازار جهانی جابجا شده است. تعداد کل بیت کوین‌های موجود در جهان هم امروز به 19 میلیون و 23 هزار و 450 واحد رسید. اتریوم هم 4.3 درصد ریخت و هم اکنون 2871 دلار خرید و فروش می‌شود. درواقع بازار امروز تقریبا به طور کامل منفی بود به گونه‌ای که سولانا هم منفی شد و به 98 دلار 58 سنت رسید. ارزش ریپل هم 3.5 درصد منفی شد. بیشترین افت قیمت در بین ارزهای مجازی مطرح مربوط به ترا و دوج کوین بود به گونه‌ای که به ترتیب 6.95 و 9.96 درصد منفی شدند و به 89 دلار 71 سنت و 14 سنت رسیدند. به طور کلی در معاملات امروز ارزش بازار جهانی ارزهای جهانی 3.87 درصد ریخت و به 1790 میلیارد دلار رسید. انتهای پیام/‌‌‌‌‌‌‌‌‌‌‌‌‌‌‌‌‌‌‌‌",
    "label": "اقتصادی",
    "predicted_label": "",
    "prompt_used": ""
  },
  {
    "id": "66944",
    "title": "پیروزی شاگردان رحمتی در دیداری تدارکاتی",
    "abstract": "شاگردان سید مهدی رحمتی در ادامه اردوی آماده سازی خود در تهران ، امروز در دیداری تدارکاتی به مصاف تیم اسپاد رفتند و این تیم را با شکست روبرو کردند.",
    "body": "به گزارش خبرگزاری فارس، شاگردان سید مهدی رحمتی در ادامه اردوی آماده سازی خود در تهران ، امروز در دیداری تدارکاتی به مصاف تیم اسپاد رفتند و این تیم را با شکست روبرو کردند. در این بازی که در زمین شماره 2 مجموعه ورزشی آزادی تهران برگزار شد ، تیم پدیده خراسان با نتیجه 3 بر 2 به برتری دست یافت و رحمان جعفری موفق شد هر 3 گل پدیده را به ثمر برساند. در نیمه اول این مسابقه تیم پدیده خراسان با ترکیب میلاد فراهانی، حسام پورهاشم، ابوالفضل سالاروند، علیرضا اسدآبادی، امیر حسین نعمتی، محمدرضا فلاحیان، ابوذر صفرزاده، امیرکریمی، رحمان جعفری، امین قاسمی نژاد و مهرداد بایرامی وارد زمین شد و با تک گل رحمان جعفری با برد به رختکن رفتند. در نیمه دوم نیز امیر حسن جعفری ، دانیال محمودی، امیر جعفری و محمد جواد کیا  به ترتیب با ابوذر صفرزاده ، محمدرضا فلاحیان ، مهرداد بایرامی و میلاد فراهانی تعویض و وارد زمین شدند. در نیمه دوم جعفری دو گل دیگر را برای پدیده به ثمر رساند تا در این بازی دست به  هت تریک بزند. یکی از گل های حریف  نیز از روی نقطه پنالتی وارد دروازه پدیده شد. پیش از شروع بازی نیز کادر فنی دو تیم خوش و بش گرمی را باهم داشتند. بر اساس تصمیم کادر فنی پدیده خراسان ، نفراتی که امروز در ترکیب پدیده مقابل تیم اسپادا به میدان نرفتند ، قرار است فردا پنجشنبه در بازی تدارکاتی دیگری به میدان بروند. اردوی تیم فوتبال پدیده خراسان ، فردا پس از برگزاری چهارمین بازی تدارکاتی ، در تهران به پایان می رسد و ادامه تمرینات این تیم در مشهد پیگیری خواهد شد. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "122106",
    "title": "برنامه‌های خاندوزی برای مدیریت اقتصاد نکات مثبت زیادی دارد",
    "abstract": "یک کارشناس اقتصادی گفت:‌  گزینه ریاست وزارت اقتصاد برنامه قابل قبولی ارائه کرده و نکات مثبت زیادی دارد البته نواقصی هم دیده می‌شود که نباید مغفول بماند مثل اجرای طرح بانکداری اسلامی و اصلاح نظام بانکی کنونی که باید در دستور کار قرار گیرد.",
    "body": "عبدالمجید شیخی در گفت‌وگو با خبرنگار اقتصادی فارس،‌ با اشاره به برنامه‌های گزینه پیشنهادی وزارت امور اقتصادی و دارایی دولت سیزدهم، بیان داشت: عمده مشکلات در ۴۲ سال گذشته مربوط به اقتصاددان ها و اقتصاد خوانده‌های حامل نظریات غربی است که در کابینه دولت‌ها نفوذ داشتند و هیچ موفقیتی در اقتصاد نداشتیم. این استاد اقتصاد با تاکید براینکه نیاز به یک اقتصاددان متناسب با شرایط و اقتضائات کشور داریم گفت: خاندوزی جوانی با انگیزه، باهوش و آشنا به مسائل اقتصاد کشور است و نسبتا به اقتصاد اسلامی مسلط است. بایستی در برنامه‌ها مبنا را بر اجرای اقتصاد اسلامی بگذارد. وی با بیان اینکه برنامه‌های اقتصادی خاندوزی را خوانده‌ام، تاکید کرد: گزینه ریاست وزارت اقتصاد برنامه قابل قبولی ارائه کرده و نکات مثبت زیادی دارد البته نواقصی هم دیده می‌شود که نباید مغفول بماند مثل اجرای طرح بانکداری اسلامی و اصلاح نظام بانکی کنونی که باید در دستور کار قرار گیرد. این کارشناس مسائل اقتصادی با اشاره به اصلاح بازار بورس خاطرنشان کرد: برای مردمی کردن اقتصاد باید به ارتقا ساختار تعاون درکشور توجه کرد. همچنین نباید در مدیریت اقتصاد کلان کشور مجوز بانک خصوصی که تولید کننده تورم و خلق پول هستند، داده شود. شیخی با تاکید بر اینکه وزیر اقتصاد باید هماهنگی اقتصاد کلان دولت را برعهده بگیرد، عنوان کرد: در همین راستا برای حفظ ارزش پول ملی و کاهش تورم و جلوگیری از نوسانات ارزی، نیاز به انعقاد پیمان‌های پولی دو یا چند جانبه داریم و باید این مسائل مورد توجه قرار گیرد. انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "17903",
    "title": "بودجه وزارت ورزش برای پاداش قهرمانان سال ۹۸ اعلام شد",
    "abstract": "وزارت ورزش تا پایان سال پاداش قهرمانان را پرداخت خواهد کرد.",
    "body": "به گزارش خبرنگار ورزشی خبرگزاری فارس، براساس اعلام وزارت ورزش، سال ۹۶ مبلغ ۵۲ میلیارد تومان از پاداش باقی مانده پرداخت شده و پایان سال ۹۷ هم مبلغ ۸۲ میلیارد پرداخت شد که بخش عمده‌ای از آن مربوط به پاداش مدال‌آوران بازی‌های آسیایی جاکارتا بود. قرار است تا پایان سال کل پاداش باقی مانده در طول سال ۹۸ پرداخت شود که مبلغ آن ۲۲ میلیارد و ۸۰۰ میلیون تومان خواهد بود. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "37672",
    "title": "لیگ برتر انگلیس|جهانبخش روی نیمکت برایتون مقابل لستر سیتی",
    "abstract": "بازیکن ایرانی در ترکیب برایتون مقابل لستر سیتی در هفته بیست و هفتم لیگ برتر انگلیس حضور دارد.",
    "body": "به گزارش خبرگزاری فارس، از هفته بیست و هفتم رقابت‌های لیگ برتر انگلیس، برایتون میزبان لستر سیتی است واین بازی ساعت 23:30 به وقت ایران آغاز می‌شود. ترکیب برایتون در این بازی اعلام شد و علیرضا جهانبخش در ترکیب اصلی تیمش حضور ندارد و بر روی نیمکت نشسته است. برایتون در حال حاضر با 26 امتیاز در رده شانزدهم قرار دارد. لستر سیتی هم با 50 امتیاز مکان سوم را در اختیار دارد.   انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "91831",
    "title": "تماشای زندگی از دریچه دوربین بچه های اُتیسم",
    "abstract": "نمایشگاه عکس و فیلم «نگاهی دیگر» با موضوع بچه های اُتیسم در گالری تابستانِ خانه هنرمندان برپاست.",
    "body": "به گزارش خبرنگار فارس، نمایشگاه عکس و فیلم «نگاهی دیگر» با موضوع بچه های اُتیسم در گالری تابستانِ خانه هنرمندان برپاست.نمایشگاه «نگاهی دیگر» با مساعدت شهرداری منطقه 6 و همراهی خانه هنرمندان ایران برگزار شده و برای نخستین بار آثار عکاسی هنرجویان اُتیسم و اساتید آن ها در آنجا به نمایش در آمده است. همچنین مستندی بر همین اساس برای آگاه سازی جامعه با اختلال اُتیسم همزمان با برگزاری نمایشگاه در گالری تابستان نمایش داده می شود. این نمایشگاه تا 31 خردادماه از ساعت 15 تا 21 در دو گالری تابستان و محیطی پذیرای بازدیدکنندگان است،‌ عواید حاصل از فروش این آثار صرف آموزش و توانمندسازی بچه های اُتیسم خواهد شد.  انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "131423",
    "title": "ویژگی‌ها و مزایای سنگ مرمریت در مقایسه با سایر سنگ‌ها",
    "abstract": "از زیباترین و پرکاربردترین سنگ های ساختمانی سنگ مرمریت می‌باشد.",
    "body": "اگر در زمینه ساخت و ساز فعالیت  داشته باشید قطعا بارها نام سنگ مرمریت به گوشتان خورده است. به دلیل اهمیت بالایی که این سنگ در ساختمان سازی و طراحی دکوراسیون داخلی دارد، در این مطلب می‌خواهیم به بررسی سنگ ‌مرمریت بپردازیم و بدانیم چه ویژگی‌هایی در مقایسه با سایر سنگ‌ها دارد. سنگ مرمریت چیست ؟ سنگ مرمریت یک نوع سنگ آهکی رسوبی است که در اثر دگرگونی به شکل فعلی خود درآمده است. رنگ سنگ مرمریت خالص سفید است و از انواع سنگ مرمریت می‌توان به نوع ابری، کریستالی و چینی آن اشاره کرد. این سنگ ساختمانی دارای مقاومت بسیار بالایی بوده و با سنگ‌هایی مانند گرانیت از لحاظ مقاومت و استحکام رقابت می‌کند. برخلاف سنگ‌های تراورتن که بیشتر به عنوان سنگ نمای رومی شناخته می‌شوند، سنگ‌های مرمریت عمدتاً در بخش‌های داخلی ساختمان کاربرد دارند و نماهای داخلی را تحت پوشش قرار می‌دهند. از جمله سنگ‌های شناخته شده مرمریت، می‌توان مرمریت آباده و مرمریت پارادایس را نام برد. سنگبری آتاسنگ محمود آباد نیز با فروش عمده سنگ ساختمانی که دارد می‌تواند هر نوع سنگ مرمریتی که مورد نیاز شما باشد را تامین کرده و به هر متراژی که لازم باشد، برای پروژه شما فراهم و ارسال نماید. ویژگی سنگ مرمریت این سنگ طبیعی ساختمانی، از لحظه مقاومت فشاری از سنگ‌های تراورتن دارای مقاومت بالاتری می‌باشد. امکان به وجود آمدن خش بر روی سطح سنگ‌های مرمریت وجود دارد. به همین دلیل باید در مناطقی نصب گردد که احتمال کمتری جهت بروز خش باشد. به جهت تراکم بالایی که سنگ مرمریت دارد، مقاومت فرسایشی بالایی دارد و می‌توان در مکان‌های پررفت و آمدی مانند کف سالن‌ها از آنها استفاده کرد. سنگ مرمریت دهبید نیز یک گزینه بسیار مناسب جهت استفاده در این مناطق، یعنی کف سالن‌ها می‌باشد. ساب بالایی که  سنگ مرمریت دارد، باعث می‌شود تا درخشندگی بیشتری داشته و به خوبی در نمای داخلی نمایان گردد.  مزایای سنگ‌های مرمریت سنگ مرمریت مانند سایر سنگ‌های ساختمانی دارای مزایایی می‌باشند که همین مزایا باعث پرکاربرد شدن این سنگ شده است. از جمله این مزیت‌ها می توان موارد زیر را نام برد. مقاومت بالا در مقابل حرارت ساب پذیری بالا زیبایی منحصر به فرد چشم نواز و جذاب بودن در طراحی داخلی تنوع بالا در طرح و رنگ معایب سنگ مرمریت معایب سنگ مرمریت برای اینکه سنگ مرمریت را به خوبی بشناسیم و تفاوت آن را با سایر سنگ‌های ساختمانی درک کنیم، بهتر است علاوه بر دانستن مزایای این سنگ با معایب آن نیز آشنا شوید. یکی از معایبی که برای این سنگ وجود دارد این است که در برابر تغییرات زیاد آب و هوا در ویژگی‌های ظاهری خود تغییراتی به وجود میاورد و ظاهر سنگ را خراب می‌کند. برخی از این مدل سنگ‌ها جذب آب کمتری دیده می‌شود، بنابراین نباید از این نمونه سنگ‌ها در حمام و سرویس بهداشتی که آبریزی وجود دارد استفاده کرد.  کاربردهای انواع سنگ مرمریت این سنگ ساختمانی با توجه به ویژگی‌هایی که دارد برای مکان‌های مشخصی قابل استفاده می‌باشد. سنگهای مرمریت نیز با توجه به خصوصیات منحصر به فردی که دارند، می‌توانند در مکان‌های سرپوشیده استفاده شوند. سنگ مرمریت جهت اجرا در نماهای داخلی ساختمان بسیار کاربردی است. معمولاً از این سنگ‌های پرکاربرد در راه پله‌ها و پله‌هایی که دارای ضخامت ۳ و ۴ سانتی‌متر هستند، استفاده می‌کنند. کاربرد دیگر این سنگ در مجسمه سازی بوده و در این صنعت نیز بسیار توانگر عمل کرده است. در برخی موارد نیز به منظور بازسازی و مرمت بناهای تاریخی از سنگ مرمریت به دلیل استحکام و دوام بالا استفاده می‌کنند. همانگونه که می‌دانید سنگ مرمریت نیز مانند دیگر سنگ‌های ساختمانی دارای نمونه‌های مختلفی می‌باشد. سنگ مرمریت نیز با توجه به رنگ و طرح‌هایی که دارد در دسته بندی‌های متعددی قرار می‌گیرد که هر کدام از این دسته‌ها ویژگی و زیبایی خاص خود را دارند. در این قسمت در نظر داریم که به سنگ مرمریت دهبید بپردازیم و با این سنگ بیشتر آشنا شویم. سنگ مرمریت دهبید یکی از سنگ‌های مرمریت شناخته شده سنگ مرمریت دهبید می‌باشد. این سنگ از لحاظ جنس و رنگی که دارد جزء مرغوب‌ترین سنگ‌ها به شمار می‌رود. به دلیل سازگاری بالایی که این سنگ با محیط اطراف خود دارد، به یک سنگ پرطرفدار تبدیل شده است و می‌توان آن را در ساختمان‌های مختلف مشاهده کرد. از دیگر ویژگی‌های سنگ مرمریت دهبید می‌توان به جذب آب پایین، ساب پذیری بالا، شفافیت زیاد آن اشاره کرد. کاربرد سنگ مرمریت دهبید به طور کلی در سنگفرش ساختمان و نماهای داخلی می‌باشد. رنگ و طرحی که سنگ دهبید دارد می‌تواند به ساختمان شما شکوه و گرمی خاصی ببخشد. سنگ مرمریت دهبید را می‌توان در شمال استان فارس، شهرستان خرم بید پیدا کرد. معمولاً به صورت اسلب و یا فرشی برش داده می‌شوند. از ابعاد اسلب آن در لابی‌ها و ابعاد فرشی آن در کف ساختمان بسیار استفاده می‌کنند.",
    "label": "اقتصادی",
    "predicted_label": "",
    "prompt_used": ""
  },
  {
    "id": "91831",
    "title": "تماشای زندگی از دریچه دوربین بچه های اُتیسم",
    "abstract": "نمایشگاه عکس و فیلم «نگاهی دیگر» با موضوع بچه های اُتیسم در گالری تابستانِ خانه هنرمندان برپاست.",
    "body": "به گزارش خبرنگار فارس، نمایشگاه عکس و فیلم «نگاهی دیگر» با موضوع بچه های اُتیسم در گالری تابستانِ خانه هنرمندان برپاست.نمایشگاه «نگاهی دیگر» با مساعدت شهرداری منطقه 6 و همراهی خانه هنرمندان ایران برگزار شده و برای نخستین بار آثار عکاسی هنرجویان اُتیسم و اساتید آن ها در آنجا به نمایش در آمده است. همچنین مستندی بر همین اساس برای آگاه سازی جامعه با اختلال اُتیسم همزمان با برگزاری نمایشگاه در گالری تابستان نمایش داده می شود. این نمایشگاه تا 31 خردادماه از ساعت 15 تا 21 در دو گالری تابستان و محیطی پذیرای بازدیدکنندگان است،‌ عواید حاصل از فروش این آثار صرف آموزش و توانمندسازی بچه های اُتیسم خواهد شد.  انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "156370",
    "title": "مراسم سوم رحلت آیت‌الله میرباقری امروز در تهران برگزار می‌شود",
    "abstract": "مراسم بزرگداشت سومین روز درگذشت آیت‌الله سید ابراهیم میرباقری امروز در تهران برگزار می‌شود.",
    "body": "به گزارش خبرنگار حوزه مسجد و هیأت خبرگزاری فارس، مراسم بزرگداشت سومین روز درگذشت آیت‌الله سید ابراهیم میرباقری امروز در حسینیه هدایت تهران برگزار می‌شود. این مراسم امروز سه‌شنبه ۱۱ آبان‌ماه از ساعت ۱۵ در حسینیه هدایت، بالاتر از میدان قیام، خیابان شهید رقیب‌دوست برگزار خواهد شد. آیت‌الله سید ابراهیم میرباقری استاد سطح عالی حوزه علمیه تهران ۷ آبان‌ماه در سن ۸۲ سالگی دعوت حق را لبیک گفت. این عالم ربانی برادر بزرگ آیت‌الله سید محمدمهدی میرباقری بود. این عالم بر اثر سانحه تصادف دچار ضربه‌ مغزی شده بود که نهایتاً دعوت حق را لبیک گفت. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "14393",
    "title": "میزگرد «سفیر عشق»| ای کاش برگردان فارسی کلمه «گیم» برجام بود!/ سال آینده فصل «قیام» و «انتقام» است",
    "abstract": "تهیه‌کننده بازی سفیر عشق گفت: متأسفانه هنوز هم کم‌تر مسؤولی صنعت بازی را جدی می‌گیرد، ای کاش برگردان فارسی کلمه «گیم» بشکه نفت می‌شد، یا برجام، یا دکل نفتی و انرژی هسته‌ای ولی «بازی» نمی‌شد تا آقایان تصمیم‌گیرنده که امضاهای‌شان میلیاردها دلار در این کشور ارزش دارد، می‌فهمیدند کشورهایی هستند که بودجه سالانه‌شان از طریق بازی‌ها تأمین می‌شود.",
    "body": "خبرگزاری فارس؛ سعیده اسدیان: امسال صنعت بازی ایران با یک اتفاق خوب مواجه شد، رویدادی به بزرگی رونمایی از بزرگترین پروژه تاریخی ـ مذهبی ایران در حوزه بازی‌های رایانه‌ای، پروژه‌ ای که کمتر از دوماه از رونمایی و عرضه آن می گذرد و در این مدت کم حالا چشم هر بیننده ای را خیره کرده است. «کیان» در«مختارنامه» داوود میرباقری، این بار در«سفیرعشق» در قد و قامت «مهران» حاضر شده است. «مهران» گیمر را همراه  داستان خود می‌کند تا او را به کوفه سال 61 هجری و هنگامه حضور حضورمسلم بن عقیل(ع) در این شهر ببرد. «سفیرعشق» یک بازی اکشن سوم شخص در سبک Hack and slash، است که نسخه اول آن روی پلتفرم PC منتشر شد، یک بازی شمشیری قصه گو که به گفته سازنده آن همان دلیلی است که بازی «سفیرعشق» را برای مخاطب جذاب خواهد کرد. به همین جهت در یک میزگرد تخصصی که با حضور مهدی جعفری جوزانی تهیه کننده پروژه، عماد رحمانی کارگردان، بنیامین شجاعی مدیر هنری و میلاد علیقلیا کارگردان فنی سفیر عشق در خبرگزاری فارس برگزار شد، این بازی مورد نقد و بررسی قرار گرفت و به سوالات مخاطبان سفیر عشق پاسخ داده شد. آنچه در ادامه می خوانید مشروح گفت و گوی خبرگزاری فارس با تیم سازنده «سفیر عشق» است. فارس: ایده ساخت سفیر عشق از کجا آمد؟ جعفری جوزانی: ایده ای در گذشته در ذهن ما بود تا با الهام از اثر فاخر سریال مختارنامه و پس از استقبال مخاطبان از این سریال روایت تاریخ اسلام در سال های 60 تا 64 درقالب بازی رایانه ای و با یک سه گانه روایت داستانی داشته باشیم که امروز شاهد اولین قسمت از این سه گانه پس از سه سال  هستیم.  فارس: از ویژگی های منحصر به فرد بازی سفیر موردی هست که تاکنون اعلام نشده باشد؟ مهدی جعفری جوزانی: پروژه سفیر عشق در حد خودش چیزی کم از مختارنامه ندارد، ما الان شهرک سینمایی مجازی مکه و کوفه و کلی ادوات جنگی داریم که می توان با آنها پروژه سینمایی ساخت، بزرگترین اتفاق بازی سفیر عشق نیست بلکه رسیدن به یک دستاورد فنی و هنری است که ثمره آن را در نسخه های بعدی یعنی «فصل انتقام»، «فصل قیام» و حتی بازی «ژنرال» خواهید دید. این بازی آنقدر توقع هارا بالا برده که با بازی های خارجی مقایسه می شود، امروز هم تعاریف مخاطبان ما را شگفت زده کرده هم انتقادات که از همه اینها استقبال می کنیم چون باعث شد بازی بیشتر دیده شود، از همه بیشتر از خبرگزاری فارس تشکر می کنم، حمایت این مجموعه از پروژه سفیر عشق چه پیش از تولید و چه بعد از رونمایی و عرضه برای ما میلیون ها تومان ارزش دارد. فارس: سفیر عشق انتشار بین المللی همزمان هم داشت؟ جعفری جوزانی: برای انتشار بین المللی در حال رایزنی هستیم، هدف ما این است که اولاً بازی روی کنسول پلی استیشن بیاید و بعد به صورت اصولی وارد بازار جهانی شود، ما در بازار کشور پخش کننده داریم اما ناشر تخصصی نداریم و اگر در فرآیند رسیدن محصول به دست مخاطب دچار مشکل هستیم به همین دلیل است.  فارس: عرضه داخلی بازی از چه طریق صورت گرفت؟ جعفری جوزانی: عرضه بازی از طریق دو مارکت دیجی کالا و ربیع صورت گرفت و قرار است به زودی دو مارکت دیگر هم اضافه شود، ضمن اینکه ما در تلاش هستیم تا بازی را به صورت دیجیتال هم عرضه کنیم. فارس: برخی از کاربران بازی انتقاداتی نسبت به حرکات صورت شخصیت ها، سرعت کم بازی و عدم اجرا روی برخی سیستم ها داشتند، اینها ایرادات سیستمی کاربران محسوب می شود یا باگ هایی است که باید در نسخه های بعدی سفیر عشق اصلاح شود؟ رحمانی: خوشبختانه واکنش ها نسبت به بازی بیشتر مثبت بوده اما  نباید فراموش کنیم که سالها از عرضه آخرین بازی جدی در ایران می گذرد و چیزی که فراموش شده حداقل سیستم است. در تمام بازی های PC شرکت تولید کننده می گوید برای اینکه بهترین تجربه را از بازی داشته باشید باید فلان CPU، فلان اندازه رم و فلان کارت گرافیک را داشته باشید. من کامنت گرفتم که بازی فریم ریت ندارد، از کاربر می پرسم چه کارت گرافیکی داری می گوید 840M! می گویم حداقل سیستم 87G force است، حتی خیلی از مخاطبان نمی دانند که کارت گرافیک 950 از 870 ضعیف تر است، در حالی که تمام این موارد از طریق سایت سفیر و اینستاگرام اطلاع رسانی شده است چون اینکه کاربران حداقل سیستم رو متوجه شوند و بهترین تجربه بازی را داشته باشند برای ما مهم بود، حتی روی بسته بندی بازی هم تمام اطلاعات درج شده است.  درباره حرکت چشم و صورت کاراکترها هم همین موضوع حداقل سیستم مطرح است، احتمالا برخی مشکل کارت گرافیک داشتند البته حرکت چشم ها یک بحث فنی ساده است که می توانیم در اصلاحات بعدی اضافه کنیم. جعفری جوزانی: دانش مصرف هم مثل دانش نشر نیاز به ارتقا و توجه دارد ،من به عنوان کسی که دو دهه است در این صنعت هستم افتخار می کنم که برای اولین بار بازی ای در کشور تولید شده که حداقل نیازهای سخت افزاری آن برای ٨ ساله پیش است، ما هیچ وقت محصولی نداشتیم که اینگونه باشد. پیش بینی ما برای حجم بازی به این وسعت 49 گیگابایت  بود اما با تلاش بچه ها به 12.5گیگابایت رسید. رحمانی: یک مسأله مهم این است که بازی ها بر اساس قیمت سنجیده می شوند مثلاً  اگر سفیر وارد بازار جهانی شود پیش بینی بین 21.99 تا 24.99 دلار است اما با بازی هایی مقایسه می شود که همگی بالای 60 دلار هستند.  فارس: یکی دیگر از گلایه ها، خش دار بودن بعضی از DVD های بازی بود. جعفری جوزانی: 600 هزار DVD تکثیر شده و 200 هزار پک همگی هم در ایران، حتی در خارج از کشور هم ممکن است در تیراژ بالا مقداری خش و شکستگی وجود داشته باشد، همینجا اعلام می کنم اگر کسی مشکلی دارد می تواند از طریق سایت بازی سفیر به ما اطلاع دهد تا محصول مرجوع و نسخه بدون ایراد تحویل داده شود. البته طی توافق با مارکت های عرضه کننده آنها موظف هستند تا در صورت ایراد بازی را مرجوع کنند. فارس: برخی  از کاربران بازی معتقدند گیم پلی بازی کوتاه است، آیا این نقد را وارد می دانید یا زمان فعلی مطابق با استانداردها بوده؟ شجاعی: از لحاظ گیم پلی ما ساعت بیشتری را در نظر گرفته بودیم و دیزاینرها هم تمام تلاش خود را کردند که نه کپی خاص از بازی خاص باشه و نه ساعت آن کم شود.  از لحاظ زمانی که برای بازی گذاشتیم چیزی از استانداردها کم نداریم اما در نسخه های بعدی این گیم پلی کامل تر می شود، برخی اضافه کاری های بیهوده و صحنه های تکراری با هدف افزایش زمان فقط مخاطب را خسته می کرد، بنابراین کمی بی انصافی است اگر تایم گیم پلی را کوتاه بدانند. فارس: فصل دوم بازی چه تغییراتی دارد؟ علیقلیا: در فصل دوم شخصیت اصلی دیگر مهران نیست، با توجه به اینکه مخاطبان گرافیک کار را خیلی دوست داشتند سعی کردیم این نقطه قوت خودمان رو حفظ کنیم و بهبود ببخشیم، داستان در مکه روایت می شود و لوکیشن ها هم جدید هستند اما فلش بک هایی به کوفه خواهیم داشت. سیستم مورد نیاز برای بازی فصل دوم همچنان همان سیستم سفیر عشق خواهد بود. باید قبول کنیم صنعت گیم وجود ندارد و به جرأت همین تیمی که کار می کنند در حال آسفالت کردن یک جاده خاکی و هموار کردن مسیر برای دیگران هستند.  فارس: معمولاً ساخت بازی های مذهبی و به طور کلی کارهای مذهبی با حساسیت های زیادی همراه است، این حساسیت ها را چگونه مدیریت کردید؟ رحمانی: ما بارها گفته ایم که کار کردن در مورد تاریخ کشور افتخار ماست، عده ای می گویند چرا به سراغ تاریخ ایران نرفتیم، باید بگیوم ما حتی ممکن است در مورد اساطیر شاهنامه هم کار بسازیم و فقط این نیست که به دنبال تاریخ اسلام باشیم. یکی از دلایلی که باعث شده به بازی سازی علاقه پیدا کنم این بود که این حوزه بستر بسیارخوبی برای روایتگری است. این موضوع همیشه یکی از اولویت‌های من بوده و شاید به همین دلیل سراغ ساخت بازی موبایلی نرفتم، هرچند که بازی موبایلی قصه گو که آثار فاخر و با کیفیتی هستند هم در کشور داریم اما من پلتفرم PC را بستر مناسب‌تری برای این کار می‌دیدم. جعفری جوزانی: ما نباید فراموش کنیم که شخصیت اصلی بازی سفیر عشق هم یک ایرانی است، حتی نمادهایی مثل شمشیر و پوشش هم ایرانی است،. حتی علت اینکه ما آقای سالار عقیلی را برای تیتراژ کار انتخاب کردیم هم همین موضوع بود کهصدای سالار عقیلی صدای آثار ماندگار ایرانی است. فارس: آقای رحمانی شما گفته بودید آرزویتان این است که مجدد بازی های PC را در ایران زنده کنید؟ با سفیر عشق این اتفاق افتاده؟ رحمانی: به نظرم ما به زودی خیزش بازی هایPC را بین بچه های تولید کننده خواهیم داشت، متأسفانه مسئولان وقت بنیاد ملی بازی های رایانه ای سالها این اعتماد به نفس را گرفته بودند که این کار شدنی نیست، اما الان کار شروع شده منتها سخت تر است. کارها باید با کیفیت باشد و دیگر هرکسی نمی تواند ورود کند، قطعاً مخاطبان هم از بازی های PC استقبال می کنند.  فارس: اگر بازی اسپویل نمی شود بگویید در فصل های بعدی قرار است مخاطب با چه اتفاقاتی رو به رو شود؟ علیقلیا: فصل سوم هنوز در حد طرح است اما فصل دوم لوکیشن های جدیدتر خواهد شد، بحث بازفایت ها مطرح شده بود که قطعاً آخر بازی یه بازفایت خوب خواهد داشت، سرعت بیشتر و هک اند اسلش بیشتر خواهد بود و ممکن است خون بیشتری هم ببینیم، ضمن اینکه ارتش های بیشتری به تصویر کشیده می شوند که طبیعاتاً صحنه های عظیم تری را خواهند ساخت. رحمانی: خط روایی از جایی شروع می شود که مختار بعد از حادثه کربلا از زندان بیرون می آید و تصمیم می گیرد سفری به مکه داشته باشد، وجود زبیران و بعد برگشت و قیام مختار و رسیدن او  به تخت حکومت را خواهیم داشت. در فصل سوم حکومت به دست مختار است و در قالب سه کاراکتر مأموریت محور برای انتقام بازی ادامه پیدا می کند و در نهایت با پایان انتقام از این سه گانه خداحافظی خواهیم کرد. جعفری جوزانی: ما با مهران در تاریخ سفر خواهیم کرد و قرار است به واسطه او شخصیت های بیشتری  مثل مالک اشتر و حمزه سید الشهدا معرفی شوند، با همین مهران به تاریخ ایران هم سفر خواهیم کرد اما نیاز به زمان داریم چون تا پایان سال آینده درگیر دو نسخه مختار هستیم. فارس: با توجه به اینکه کار دلی انجام شده آیا خاطره یا تجربه خوبی از این کار برایتان به یادگار مانده است؟ رحمانی: ما با هم در طول پروژه بزرگ شدیم و حال خوبی که ایجاد شد تجربه بی نظیری از ترکیب تمام عقاید و احترام به صاحب اصلی پروژه بود، من عمیقاً به این جمله که می گویند امام حسین (ع) برای همه است اعتقاد دارم. جعفری جوزانی: توفیقی دست داد و سال 97 من همزمان با روز روز پرستار و ولادت عقیله بنی هاشم به زیارت حضرت زینب (س)  رفتم و همانجا برای موفقیت این بازی به ایشان متوسل شدم، اتفاق جالب برای من این بود که رونمایی ما به دلیل کرونا از اربعین به روز ولادت حضرت زینب (س) رسید. قطعاً روزی یک کتاب در مورد پروژه و اتفاقاتی که از سر گذراندیم و معجزاتی که در این مسیر دیدیم خواهم نوشت، به عقیده من هرکسی در این پروژه قدم گذاشت حتی شما که الان در حال گفت و گو با ما هستید، دعوت شده امام حسین بوده اید.  حرف پایانی؟ جعفری جوزانی: متأسفانه هنوز هم کمتر مسئولی این صنعت را جدی می گیرد، ای کاش برگردان فارسی کلمه گیم بشکه نفت می شد، یا برجام، یا دکل نفتی و انرژی هسته ای ولی بازی نمیشد تا آقایان تصمیم گیرنده که امضاهایشان میلیاردها دلار در این کشور ارزش دارد می فهمیدند کشورهایی هستند که بودجه سالیانه شان از طریق بازی ها تأمین می شود، می فهمیدند ژاپن 6 برابر درآمد نفتی ایران از انیمیشن و گیم کسب درآمد می کند. آن وقت امروز خیلی از مشکلات به خصوص در حوزه اقتصادی را حل کرده بودیم، اما تا این مدل تفکر خسته و کم انرژی و کم توجه وجود دارد افرادی که در این صنعت یا سایر صنایع نخبه هستند به جایی نمی رسند. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "28967",
    "title": "رزاق‌پور: تراکتور برای برگشت من نامه زده اما تکلیفم مشخص نیست/ قولی در مورد واریز پول داده نشده",
    "abstract": "مدافع تیم فوتبال ماشین سازی تبریز گفت: تنها 20 درصد از قراردادهایمان را گرفته‌ایم و قولی در مورد واریز پول داده نشده است.",
    "body": "ابوالفضل رزاق‌پور در گفت‌وگو با خبرنگار ورزشی خبرگزاری فارس، در خصوص وضعیت تیم ماشین سازی تبریز اظهار داشت:‌ بعد از بازی مقابل صنعت نفت آبادان سه روز استراحت داشتیم و الان هم سه روز است که منتظریم خبر از سرگیری تمرینات را اعلام کنند. آنطور که گفته‌اند قرار است از یکشنبه تمرینات شروع شود. مدافع ماشین سازی در مورد شرایط مالی گفت:‌ شرایط مالی همان است که قبلا بوده، پیش از بازی با صنعت نفت، پرداختی‌ها را به 20 درصد رساندند و البته بعضی از بازیکنان هم از این مقدار کمتر گرفتند. تا شروع اولین بازی نیم فصل دوم باید به 50درصد برسانند اما هنوز خبری نیست. همه ما مشکلات مالی داریم و روی این پول حساب باز کرده‌ایم. امیدواریم هرچه زودتر پرداخت شود. رزاق‌پور که به صورت قرضی در ماشین‌سازی بازی می‌کند، در مورد موضوع بازگشت به تراکتور اظهار داشت: تا جایی که من اطلاع دارم باشگاه تراکتور به ماشین سازی نامه زده تا به این تیم برگردم. من هم منتظر هستم تکلیفم مشخص شود و بدانم باید چکار کنم. ظاهرا کسی در باشگاه ماشین سازی نبوده که پاسخ این نامه را بدهد اما مطمئنا هماهنگی‌های لازم انجام می‌شود. دوست دارم هرچه زودتر وضعیتم مشخص شود. چند پیشنهاد دیگر هم دارم ولی الان نمی‌دانم باید در تمرین ماشین‌سازی حاضر شوم یا به تراکتور بروم. رزاق‌پور در مورد اینکه آیا با سعیداخباری سرمربی ماشین‌سازی گفت‌وگویی داشته، عنوان کرد:‌ صحبت جدیدی با او نداشتم. بعد از آخرین بازی که خداحافظی کردیم، قرار بود برگردد و تمرینات را بعد از چند روز استراحت شروع کنیم. الان بازی‌ها چند روز عقب افتاده و توفیق اجباری شده که تیم‌ها بیشتر استراحت کنند. مدافع ماشین سازی در خصوص اینکه آیا طی چند روز اخیر از مدیریت باشگاه کسی با اعضای تیم صحبت کرده، گفت: ما کسی را ندیدیم. مدیراجرایی تیم علیزاده است و شخص دیگری را هم نمی شناسیم. مدتی هم حسین خطیبی به عنوان مدیرفنی در کنار تیم بود ولی برای بازی آخر او را هم ندیدیم. در کل خودمان هستیم و خودمان، امیدوارم حالا که برد خوب و روحیه بخشی مقابل صنعت نفت به دست آوردیم به تیم رسیدگی کنند. وی در مورد اینکه آیا صحبت و قولی برای تزریق پول و پرداخت حق و حقوق بازیکنان مطرح شده، اظهار داشت:‌ مسئولان باشگاه خودشان می‌دانند که در این وضعیت اقتصادی کشور، بازیکنان که تنها منبع درآمدشان همین فوتبال است دچار مشکل هستند. قولی در مورد واریز پول داده نشده، ما فعلا منتظریم ببینیم تمرین چه زمانی شروع و تکلیف تیم چه می‌شود. بحث مالی مطرح نبوده است. انتهای پیام/ ",
    "label": "ورزشی",
    "predicted_label": "",
    "prompt_used": ""
  },
  {
    "id": "12147",
    "title": "پرواز در ارتفاع 40 میلیارد تومانی",
    "abstract": "رکورد سرمایه گذاری سکوی پرتاب در یزد شکسته شد.",
    "body": "در دوازدهمین ایستگاه کاروان سرمایه گذاری  100استارتاپ، 37 تیم موفق به جلب نظر داوران برای جذب سرمایه شدند، وحدت رئیس هیئت عامل صندوق نوآوری وشکوفایی کشور در اختتامیه این رویداد گفت: سکوی پرتاب یک جریان پویا در کل کشور است که خوشبختانه در استان یزد، عمکرد بسیار خوبی به‌جا گذاشت. این مهمان ویژه اختتامیه سکوی پرتاب افزود: با برگزاری چنین رویدادهای استارت آپی و تمرکز در حوزه فناوری می‌توانیم شاهد دستاوردهای بسیاری در استان یزد باشیم.   در ادامه، معاون وزیر ارتباطات که دیگر مهمان ویژه این رویداد بود، گفت: همراهی دستگاه های اجرایی و نهادهای خصوصی در این رویداد نشانه یک اکوسیستم سالم و پویا در استان یزد است. ناظمی در ادامه افزود: این همراهی نتیجه ای شیرین برای استان داشت و منجر به جذب سرمایه راهگشا برای کارآفرینان جوان یزدی شد. ریاست سازمان فناوری اطلاعات ایران در ادامه اظهار داشت: مجموعه 100استارت‌آپ به عنوان یک پلتفرم می‌تواند برای سرمایه‌گذاری و آموزش در اکوسیستم استارتاپی کشور تحول ایجاد کند.   سدیفی، مدیرعامل 100 استارتاپ در اختتامیه سکوی پرتاب با اشاره به اینکه این رویداد رکورد جذب سرمایه در رویدادهای سکوی پرتاب را شکست افزود: مجموعا 40 میلیارد تومان موافقت برای سرمایه گذاری در این رویداد رقم خورد. وی در ادامه گفت: استارتاپ ها و جوانان کارآفرین باید بدون هیچ حد و مرزی برای موفقیت تلاش کنند، در این مسیر نیز 100استارتاپ در حد توان در کنار جوانان استارتاپی خواهد بود. سدیفی با اشاره به سرمایه‌گذاران این رویداد افزود: صندوق نوآوری و شکوفایی، صندوق پژوهش وفناوری استان یزد، مجموعه 100استارت آپ و صندوق سرمایه گذاری داوین سرمایه گذاران حاضر در رویداد بودند.همچنین میزبان شرکت سرمایه گذاری خطر پذیر شناسا و صندوق سرمایه گذاری خطر پذیر اجوتک بعنوان هم‌سرمایه گذار بودیم.   سپهر، مدیر صندوق پژوهش و فناوری گفت:  رمز موفقیت واستقبال زیاد رویداد سکوی پرتاب یزد، هماهنگی بین ارگان ها و همکاری بیش از پیش مسئولین استانی است. وی افزود: این رویداد یک جریان در اکوسیستم نوآوری و فناوری استان است. مدیر صندوق پژوهش و فناوری ادامه داد: در حاشیه این رویداد، 15 میلیارد تومان سرمایه گذاری بر دو طرح استانی و همچنین تخصیص 4 میلیارد تومان تسهیلات به یک طرح ویژه نیز رقم خورد. سپهر در ادامه به درخشش صندوق پژوهش و فناوری استان یزد اشاره کرد واظهار داشت: این صندوق سال گذشته رتبه دوم را در کشور از آن خود کرد و به 18 استان مختلف خدمات ارائه داد. طالبی استاندار یزد در ادامه این برنامه گفت: خوشبختانه شاهد رویداد خوبی در جذب سرمایه گذاری در استان بودیم. وی افزود: بعد از دوسال پیاپی ما توانستیم گفتمان مشترک را بین بخش دولتی وخصوصی شاهد باشیم. جوکار نماینده مردم استان در مجلس در اختتامیه سکوی پرتاب یزد گفت: اکوسیستم استارتاپی و دانش بنیان، علم را در عرصه عمل وارد کرده و می‌تواند مسیر توسعه را هموار کند و لازم است مسئولان از فعالان  اکوسیستم حمایت لازم را به عمل آورند. گفتنی است این رویداد سرمایه گذاری با همکاری صندوق نوآوری و شکوفایی، صندوق پژوهش وفناوری استان یزد، پارک علم وفناوری استان یزد، مجموعه 100استارت آپ و با حمایت سازمان فناوری اطلاعات ایران برگزار شد. برای کسب اطلاعات بیشتر و ارسال طرح های کسب و کاری خود میتوانید به سایت 100 استارتاپ مراجعه نمایید.",
    "label": "اقتصادی",
    "predicted_label": "",
    "prompt_used": ""
  },
  {
    "id": "4020",
    "title": "از راه اندازی کمیسیون «فضای بازی» تا نشست «فروش مجازی اسباب بازی در دوران کرونا»",
    "abstract": "شورای نظارت بر طراحی، ساخت و توزیع اسباب‌بازی برای ساماندهی به کافه بازی‌ها، اتاق‌های فرار و فضای بازی کودکان، کمیسیون جدیدی با عنوان «فضای بازی» را راه‌اندازی کرد.",
    "body": "حامد قدیانی: به گزارش خبرنگار تفریح و نشاط خبرگزاری فارس، شش نشستِ تخصصی در ششمین جشنواره ملی اسباب‌بازی کانون پرورش فکری کودکان و نوجوانان با حضور متخصصان داخلی و خارجی برگزار می‌شود. با توجه به شیوع ویروس کرونا و برگزاری مجازی ششمین جشنواره ملی اسباب‌بازی، کمیته علمی این رویداد نشست‌های تخصصی متنوعی را در قالب وبینار برای ارتقای سطح دانش، آگاهی و مهارت فعالان حوزه اسباب‌بازی و عموم مخاطبان تدارک دیده است و برای نخستین بار چند متخصص خارجی نیز در این جشنواره به سخنرانی می‌پردازند. بر همین اساس نشست‌های تخصصی (وبینار) «اسباب‌بازی و علوم شناختی با رویکرد بازی‌های شناختی»، «رویکردهای روان‌شناختی بازی و اسباب‌بازی برای گروه‌های مختلف»، «بررسی ابعاد فرهنگی-اجتماعی اسباب ‏بازی و بازی»‏، «برندینگ و بازارسازی جهانی و منطقه‌ای در صنعت اسباب‌بازی»، «ضرورت‌سنجی پژوهش‌های علمی میان‌رشته‌ای در اسباب‌بازی» و «اقتصاد اسباب‌بازی، فروش و فروش مجازی در دوران پاندمی کووید ۱۹» به ترتیب در روزهای ۲۹ دی و اول، چهارم، ششم، هشتم و یازدهم بهمن از ساعت ۹ تا ۱۲ برگزار می‌شود. در این نشست‌‏ها، متخصصان مطرح بین‌المللی از کشورهای ترکیه، آلمان، هندوستان، فرانسه، دانمارک، امریکا, سوئد و سوئیس به سخنرانی خواهند پرداخت. بر همین اساس، با توجه به مجازی برگزار شدن ششمین جشنواره ملی اسباب‌بازی، امکان حضور تمامی مخاطبان از سراسر جهان در این وبینارها فراهم شده است. علاقه‌مندان می‌توانند برای شرکت در این نشست‏‌های تخصصی به پایگاه جشنواره به نشانی irantoyfestival.ir مراجعه و ثبت‌نام کنند. کمیسیون «فضای بازی» در شورای نظارت بر اسباب‌بازی راه‌اندازی شد نایب رئیس شورای نظارت بر طراحی، ساخت و توزیع اسباب‌بازی با اعلام این خبر گفت: این شورا به عنوان متولی و سیاست‌گذار در حوزه بازی و اسباب‌بازی به عنوان دو وجه مکمل یکدیگر، در راستای اعتلا، ارتقا، ساماندهی، ارائه مجوز و نظارت دقیق بر کافه بازی‌ها، اتاق‌های فرار و فضای بازی کودکان از بهمن سال ۹۹ فصل جدیدی از نظارت با عنوان «کمیسیون فضای بازی» را آغاز خواهد کرد. سیدحسین خادم‌حسینی افزود: بررسی، نقد و تحلیل سناریوی‌های اتاق فرار، بازی‌های رومیزی مورد استفاده در کافه بازی‌ها، بررسی اسباب‌بازی‌های فضاهای بازی کودکان با تکیه بر رویکرد تربیتی و فرهنگی از جمله محورهای مطرح شده در این کمیسیون خواهد بود. وی همچنین اضافه کرد: امروزه تأسیس کافه بازی‌ها در تاکید بر، با هم و در کنار هم بودن و پاسخ به نیاز زندگی کردن اجتماعی در واکنش فطری به حضور انفرادی در فضای بازی مجازی، خلق اتاق‌های فرار بر اساس رشد توانایی حل مسئله و توجه به تفکر و سرگرمی به جای سرگرمی صرف و وجود فضاهای بازی کودکان به عنوان بخشی از الزام‌های موثر در فرایند رشد آن‌ها، از جمله مواردی است که تعریفی نوین از بازی و اسباب‌بازی را به ما ارائه می‌دهد. نمایشگاه آثار تصویرگری نامزدهای ایرانی جایزه هانس‌کریستین ‌اندرسن در این نمایشگاه ۳۴ اثر تصویرگری از فرشید مثقالی، نسرین خسروی، پژمان رحیمی‌زاده، فرشید شفیعی و محمدعلی بنی‌اسدی نامزدهای نهایی جایزه هانس کریستین اندرسن به نمایش گذاشته شده است. بر همین اساس، فرشید مثقالی تنها برنده ایرانی جایزه هانس‌ کریستین ‌اندرسن است و سایر هنرمندان نامزد دریافت این جایزه بوده‌اند. نمایشگاه آثار تصویرگری تا پایان بهمن سال ۱۳۹۹ روزهای شنبه تا چهارشنبه از ساعت ۸:۳۰ صبح تا ۱۴:۳۰ با رعایت دستورالعمل‌های بهداشتی در موزه ملی هنر و ادبیات کودک کانون پذیرای علاقه‌مندان است.  موزه ملی هنر و ادبیات کودک کانون در مرکز آفرینش‌های فرهنگی هنری کانون پرورش فکری کودکان و نوجوانان در خیابان حجاب تهران واقع شده است. علاقه‌مندان همچنین می‌توانند عکس این آثار را در پایگاه خبری کودک و نوجوان کانون پرورش فکری به نشانی kanoonnews.ir دیدن کنند. جایزه هانس کریستین اندرسن یا نوبل کوچک معتبرترین جایزه ادبی و هنری در حوزه ادبیات کودکان است که از سوی دفتر بین‌المللی کتاب برای نسل جوان به منظور بالا بردن سطح ادبی و هنری کتاب‌های کودکان هر دو سال یک بار، به مجموعه آثار یک نویسنده و یک تصویرگر داده می‌شود. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "89718",
    "title": "ترکیب قایقرانی ایران در المپیک مشخص شد",
    "abstract": "علی آقامیرزایی با برتری در مسابقه انتخابی، جواز حضور در بازی‌های توکیو را کسب کرد.",
    "body": "به گزارش خبرگزاری فارس، به منظور معرفی ورزشکار اعزامی به المپیک توکیو صبح امروز مسابقه انتخابی قایقرانی در ماده آبهای آرام به میزبانی دریاچه آزادی برگزار شد تا تکلیف کایاک هزار متر مشخص شود. برنامه فدراسیون این بود که مدعیان این ماده امروز به رقابت بپردازند و ورزشکار برنده هفته آینده در انتخابی دیگری با علی آقا میرزایی که این سهمیه را به دست آورده، رقابت کند. با توجه به اینکه تنها پیمان قویدل حاضر به رقابت شد به همین دلیل امروز ( چهارشنبه) تنها یک مسابقه انتخابی بین پیمان قویدل و علی آقامیرزایی برگزار شد که در پایان آقامیرزایی با ثبت زمان ۳ دقیقه ۴۷ ثانیه و ۹۳صدم ثانیه اول و به عنوان قایقران اعزامی به بازی ها معرفی شد. قویدل هم زمان ۳ دقیقه و۵۷  ثانیه و ۳۱ صدم ثانیه را به ثبت رساند. به این ترتیب نازنین ملایی در روئینگ و علی آقامیرزایی در کایاک نمایندگان ایران در بازی‌های المپیک توکیو هستند. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "1517",
    "title": "صادرات نفت عراق پس توافق اوپک به 2.9 میلیون بشکه رسید",
    "abstract": "رئیس شرکت بازاریابی دولتی عراق گفت: به دنبال توافق اخیر اوپک، صادرات نفت عراق به روزانه 2.9 میلیون بشکه رسیده که 4.2 میلیارد دلار برای این کشور درآمد داشته است.",
    "body": "به گزارش گروه اقتصاد بین‌الملل خبرگزاری فارس به نقل از رویترز، علا الیاسری، رئیس شرکت بازاریابی دولتی عراق در مصاحبه‌ای گفت: به دنبال توافق اخیر اوپک، صادرات نفت عراق به روزانه 2.9 میلیون بشکه رسیده که 4.2 میلیارد دلار برای این کشور درآمد داشته است. به گزارش فارس، کشورهای عضو اوپک و سایر تولیدکنندگان بزرگ نفت نظیر روسیه موسوم به اوپک پلاس با هدف توازن و تقویت بازار، تولید خود را کاهش دادند و از ابتدای ژانویه روند افزایشی را با افزایش 500 هزار بشکه در روز آغاز کردند. انتهای پیام/ب",
    "label": "اقتصادی",
    "predicted_label": "",
    "prompt_used": ""
  },
  {
    "id": "74076",
    "title": "کمتر از یک‌ درصد سهامداران عدالت در انتخابات شرکت کردند/ دولت غیر قانونی عمل کرده است",
    "abstract": "سخنگوی کانون شرکت‌های سرمایه‌گذاری استانی با بیان اینکه در انتخابات الکترونیکی مجامع شرکت‌های سرمایه‌گذاری استانی کمتر از یک‌درصد از سهامداران شرکت کردند، گفت: با وجود اینکه دادستان‌های 10 استان کشور بر ابطال مجامع الکترونیکی تأکید کردند، با این وجود در برخی استان‌ها این مجامع با مشارکت کمتر از یک‌درصد برگزار شد.",
    "body": "به گزارش خبرنگار اقتصادی خبرگزاری فارس، اکبر حیدری سخنگوی کانون شرکت‌های سرمایه‌گذاری استانی، امروز در نشست خبری در جمع خبرنگاران گفت: با وجود اینکه در ابلاغیه مقام معظم رهبری در مورد آزادی سهام عدالت بر نقش نقش‌آفرینی مردم در مدیریت و مالکیت سهام عدالت تأکید شده است، اما اصرار سازمان بورس و شرکت سپرده‌گذاری مرکزی مبنی بر برگزاری مجامع شرکت‌های سرمایه‌گذاری استانی به صورت الکترونیک اولاً باعث حذف جایگاه قانونی شرکت‌های تعاونی سهام عدالت شهرستان‌ها شده است، ثانیاً در عمل در برخی استان‌ها کمتر از یک‌درصد سهامداران در این انتخابات شرکت کردند. سخنگوی کانون شرکت‌های سرمایه‌گذاری استانی گفت: در 10 استان کشور، دادستان‌های استان رأی به ابطال برگزاری انتخابات شرکت‌های سرمایه‌گذاری استانی به روش الکترونیکی با سازوکار موجود داده‌اند. دربقیه استان‌ها هم که انتخابات برگزار شده با مشارکت زیر یک‌درصد بوده است. وی با اشاره به نامه آزادسازی سهام عدالت در 9 اردیبهشت سال گذشته که از سوی مقام معظم رهبری ابلاغ شد، گفت: بعد از آزادسازی سهام عدالت، بر اساس تکلیفی که از سوی رهبری به شورای عالی بورس تفویض شده بود، این شورا آئین‌نامه‌ای تهیه کرد، اما اقداماتی که بعداً توسط سازمان بورس انجام شد، مغایر همین آئین‌نامه مصوبه خودشان بود. به گفته حیدری، در فرمان 8 ماده‌ای رهبر معظم رهبری در 12 تیر 84 اشاره شده بود که سهام عدالت با اولویت مالکیت مدیریت مردم به مردم داده شود، اما بعد از آزادسازی سهام عدالت در سال گذشته حدوند 19 میلیون نفر از کسانی که روش مدیریت مستقیم را با تشویق سپرده‌گذاری مرکزی انجام داده بودند، روش مدیریت مستقیم را انتخاب کردند که در عمل این تعداد افراد از چرخه سهام عدالت خارج شدند و جزو سهامداران 36 شرکت سرمایه‌پذیر سهام عدالت قرار گرفتند. وی گفت:‌بقیه سهامداران عدالت که حدود 30 میلیون نفر بودند از طریق شرکت‌های سرمایه‌گذاری استانی به روش غیرمستقیم سهامدار عدالت شدند و این شرکت‌ها با تفسیر به رأی شورای عالی بورس و وزارت اقتصاد بدون تصویب اساسنامه و بدون برگزاری مجمع وارد بورس شده و به عنوان شرکت پذیرفته شده در بورس قابل معامله شدند. وی با بیان اینکه شورای عالی بورس اختیار نسخ قانون و نادیده گرفتن قانون تجارت را ندارد، گفت: شرکت‌های سرمایه‌گذاری استانی بدون تصویب اساسنامه و برگزاری مجمع وارد بورس شدند و سهام آنها توسط همگان قابل خرید و فروش بود و هم‌اکنون عده‌ای از افرادی که غیرسهامدار عدالت بودند، با خرید سهام این شرکت‌ها در مجامع الکترونیکی شرکت‌های سرمایه‌گذاری مشارکت کرده‌اند. * دولت قانون را رعایت نکرد سخنگوی کانون شرکت‌های سرمایه‌گذاری استانی گفت: در جریان برگزاری مجامع الکترونیکی شرکت‌های سرمایه‌گذاری عدالت علاوه بر اینکه قانون اصل 44 رعایت نشده، فصل 5 قانون تجارت هم رعایت نشده و حتی مصوبه خود شورای عالی بورس هم به درستی اجرا نشده است و در برخی موارد، خلاف قانون اساسی هم عمل شده است. به گفته حیدری، براساس تبصره 4 ماده 6 آئین‌نامه اجرایی آزادسازی سهام عدالت، ابتدا باید اساسنامه تصویب شود، بعد از آن مجمع عمومی شرکت‌های سرمایه‌گذاری باید برگزار شود. همچنین سهام شرکت های سرمایه‌گذاری از وثیقه دولت خارج شود و دراختیار شرکت‌های سرمایه‌گذاری استانی قرار گیرد. بعد از آن، باید از طرف هیأت مدیره شرکت‌ها درخواست پذیرش برای بورس ارائه کنند، در حالی که این ترتیبات آئین‌نامه در مورد پذیرش شرکت‌های سرمایه‌گذاری در بورس رعایت نشده و بدون تصویب اساسنامه و برگزاری مجمع، این شرکت‌ها وارد تابلوی بورس و قابل معامله شدند و هم‌اکنون عده‌ای با خرید سهام شرکت‌های سرمایه‌گذاری استانی اعلام کاندیداتوری کرده و 300 شخص حقیقی و یا شرکت در مجامع الکترونیکی برای هیأت مدیره شرکت‌های سرمایه‌گذاری اعلام کاندیداتوری کردند و این مغایر آئین‌نامه آزادسازی سهام عدالت و مغایر نامه 26 خرداد سال 99 از سوی رهبری به رئیس‌جمهور است که در آن تأکید شده بود مدیریت  و مالکیت سهام عدالت باید دراختیار مردم باشد، در حالی که اینجا شرایطی فراهم شده که تسلط شرکت‌های سرمایه‌گذاری بزرگ بر سهام عدالت مردم فراهم شده که این امر در نامه رهبری مورد نهی قرار گرفته بود. وی گفت:‌دولت حق دخالت در امور شرکت‌های سرمایه‌گذاری استانی را ندارد و باید مواد 34 تا 38 کانون اصل 44 و قانون تجارت در مورد مجامع شرکت‌ها رعایت شود، در حالی که سازمان بازرسی کل کشور و مجلس شورای اسلامی ورود کرده و انتخابات الکترونیکی مجامع شرکت‌های سرمایه‌گذاری استانی را زیر سؤال بردند. حیدری این را هم گفت: با توجه به اینکه روش برگزاری مجامع الکترونیکی شرکت‌های سرمایه‌گذاری مغایر قانون تجارت بود، همچنین مدیریت سرمایه‌گذاران بزرگ و مدیریت دولتی بر شرکت‌های سرمایه‌گذاری استانی نهی شده است، اما در عمل این موارد رعایت نشد. * نمایندگان اتاق تعاون و اتاق بازرگانی در مجامع غیرقانونی شرکت نکردند حیدری همچنین گفت: در جریان برگزاری مجامع الکترونیکی شرکت‌های سرمایه‌گذاری استانی هیچ‌یک از نمایندگان اتاق بازرگانی و اتاق تعاون در مجامع شرکت نکردند چون آن را خلاف قانون می‌دانستند و از طرفی میزان مشارکت سهامداران عدالت در استان‌ها زیر یک‌درصد بوده است، زیرا 12 میلیون نفر از سهامداران عدالت اصولاً امکان مشارکت در رأی‌گیری الکترونیکی ندارند. سخنگوی کانون شرکت‌های سرمایه‌گذاری استانی ادامه داد: انتقاد ما این است که چگونه شرکت سپرده‌گذاری مرکزی که یک شرکت سهامی خاص با سهامداران خاصی است، برای سهامداران عدالت تعیین‌تکلیف می‌کند که حتما از طریق سامانه سجام در انتخابات الکترونیکی شرکت کنند در حالی که سهامداران عدالت در سامانه سهام عدالت از سال 95 شناسایی شده و می‌توانستند از این طریق در انتخابات شرکت کنند. حیدری همچنین این نکته را گفت: علی‌رغم اینکه مدیرعامل سپرده‌گذاری مرکزی می‌گوید که ثبت‌نام در سجام رایگان شده، اما بررسی صورت‌های مالی شرکت سپرده‌گذاری نشان می‌دهد بیش از 350 میلیارد تومان درآمد برای این شرکت از محل ثبت‌نام در سجام کسب شده است که نشان می‌دهد 35 میلیون نفر از سهامداران عدالت که عمدتا اقشار ضعیف جامعه هستند، با پرداخت پول به شرکت سرمایه‌گذاری مرکزی در سجام ثبت‌نام کرده و احراز هویت شده‌اند. وی همچنین در پاسخ به این پرسش خبرنگار فارس که آیا شرکت‌های تعاونی شهرستانی عدالت باید تا ابد اختیار سهامداران خرد را داشته باشد، گفت: مجامع شرکت‌های تعاونی سهام عدالت شهرستان هر سال برگزار می‌شود و این افراد منتخب سهامداران عدالت هستند و اصلاً قرار بود اعضای تعاونی‌ها به وکالت از سهامداران در شرکت‌های سرمایه‌گذاری استانی حق رأی داشته باشند و در مجموع، حداکثر 350 نفر به نمایندگی از کل سهامداران عدالت حق حضور در مجامع شرکت‌های سرمایه‌گذاری استانی داشته باشند، اما اکنون طبق طراحی سازمان بورس و شرکت سپرده‌گذاری مرکزی، هریک از 30 میلیون سهامدار عدالت باید جداگانه احراز هویت شده و در مجامع الکترونیکی شرکت کنند. حیدری اظهار داشت: در نامه رئیس‌جمهور در سال گذشته به رهبری سه پیشنهاد شده بود که یا مدیریت سهام عدالت به مدت پنج سال دراختیار دولت باشد یا از طریق صندوق‌های سرمایه‌گذاری ETF در بورس مدیریت شوند و یا اینکه به روش شرکت‌های سرمایه‌گذاری استانی و توسط مردم مدیریت شوند که مقام معظم رهبری در پاسخ دو روش مدیریت دولتی و مدیریت سرمایه‌‌گذاران بزرگ را نهی کرده بود و بر مدیریت و مالکیت مردم از طریق شرکت‌های سرمایه‌گذاری استانی تأکید کرده بودند. سخنگوی کانون شرکت‌های سرمایه‌گذاری استانی همچنین در مورد اینکه در برخی شرکت‌های سرمایه‌گذاری استانی به جای سرمایه‌گذاری کلان در مواردی مانند مانتوفروشی و یا فروشگاه سوپرمارکت سرمایه‌گذاری ناموفق داشتند، گفت: اگر کسی در یک مجموعه‌ای خلاف کند باید با او برخورد شود، نمی‌توان زیرساخت شرکت‌های سرمایه‌گذاری استانی را زیر سؤال برد، زیرا شرکت‌های سرمایه‌گذاری استانی در مقایسه با سایر شرکت‌های سرمایه‌گذاری بورسی به نسبت سرمایه خود بازدهی بهتری داشته‌اند، بنابراین زیرساخت مشارکت مردم از طریق شرکت سرمایه‌گذاری استانی درست است،‌اما اگر کسی خلافی کرده باید با او برخورد شود. انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "71029",
    "title": "برگزاری ششمین دوره لیگ قهرمانان بازی‌های ویدئویی به صورت آنلاین",
    "abstract": "ششمین دوره لیگ قهرمانان بازی‌های ویدئویی ایران به دلیل شرایط کرونا برای اولین بار به صورت کاملا آنلاین برگزار می‌شود.",
    "body": "به گزارش خبرگزاری فارس به نقل از روابط‌ عمومی بنیاد ملی بازی‌های رایانه‌ای، ششمین دوره لیگ قهرمانان بازی‌های ویدئویی ایران که برگزاری کاملاً آنلاین آن اتفاقی بی‌سابقه در کشور به شمار می آید، با همکاری مشترک بنیاد و آپارات گیم در رشته‌های کلش رویال، FIFA21 PS4و دو بازی ایرانی جذاب «فوتبالیستارز» و «بزن بهادر» برگزار می‌شود. علاوه بر دو بازی کلش رویال، FIFA21که عضو همیشگی مسابقات لیگ قهرمانان بازی‌های ویدئویی ایران در دوره‌های گذشته بودند، دو بازی ایرانی فوتبالیستارز که یک بازی فوتبالی جذاب در ژانر «Soccer Stars» و بازی بزن بهادر با رویکرد حمایت از بازی‌های ایرانی به جمع بازی‌های رقابتی در این دوره از مسابقات لیگ اضافه شده‌اند. ثبت‌نام برای شرکت در ششمین دوره لیگ قهرمانان بازی‌های ویدئویی ایران از 21 تا 27 اردیبهشت ماه از طریق سایت baazico.ir  و به‌صورت آنلاین آغاز می‌شود و ظرفیت ثبت‌نام برای هر کدام از این رشته‌ها 512 نفر است. تاریخ برگزاری دور مقدماتی مسابقات از اول تا 7 خرداد تعیین شده است و زمان برگزاری دور نهایی که در روزهای پایانی خرداد خواهد بود، متعاقبا اعلام می‌شود. براساس برنامه‌ریزی‌های انجام شده تمام مراحل ثبت‌نام، تایید هویت، قرعه‌کشی ثبت نتایج و معرفی قهرمانان به‌صورت آنلاین و با نظارت تیم داوری و پشتیبانی انجام خواهد شد . مرکز مشاوره و تماس بنیاد ملی بازی‌های رایانه‌ای با شماره 58129 021آماده پاسخگویی به سوالات مخاطبان در خصوص روند برگزاری این مسابقات است. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "158435",
    "title": "اعطای بیش از ۱۱۰۰ میلیارد تومان تسهیلات به فعالان صنایع‌دستی",
    "abstract": "براساس قراردادی که بین وزارت میراث‌فرهنگی، گردشگری و صنایع‌دستی با صندوق کارآفرینی امید به امضا رسید، بالغ بر ۱۱۰۰ میلیارد تومان تسهیلات برای فعالان این حوزه در نظر گرفته شد.",
    "body": "به‌گزارش خبرگزاری فارس، قرارداد عاملیت تسهیلات اعطایی از محل اعتبارات بند الف تبصره ۱۸ قانون بودجه سال ۱۴۰۰ کل کشور امروز میان وزارت میراث‌فرهنگی، گردشگری و صنایع‌دستی به نمایندگی سعید اوحدی معاون توسعه مدیریت و منابع و اصغر نورالله‌زاده مدیرعامل صندوق کارآفرینی امید در دفتر معاونت توسعه مدیریت و منابع امضا شد. اوحدی در مراسم امضای این قرارداد گفت: در گذشته کمتر شاهد چنین قراردادی بودیم که دارای پشتیبانی قوی در حوزه صنایع‌دستی باشد. دولت و نمایندگان مجلس برای قانون بودجه سال ۱۴۰۰ تسهیلات قابل توجه و موثری را در قالب بند الف تبصره ۱۸ قانون بودجه ۱۴۰۰ پیش‌بینی کرده است که برای دستگاه‌های مختلف منابعی را با نرخ تسهیلات و کارمزد بسیار پایین با عنوان رونق تولید و جهش تولید در نظر گرفته است. معاون توسعه مدیریت و منابع افزود: در مجلس هم کمیسیونی با همین عنوان تشکیل شده تا پیگیر موضوعات رونق و جهش تولید باشد. تبصره ۱۸ شرایطی ایجاد می‌کند تا تسهیلاتی که برای دستگاه‌های مختلف مشخص شده و قانون‌گذار نیز تاکید کرده است، به شکل وجوه نقدی ارائه شود و در اختیار بانک‌ها و موسسات عامل قرار گیرد. موسسات عامل نیز حداقل به همین میزان آورده برای پشتیبانی از تولید داشته باشند. اوحدی تصریح کرد: خوشبختانه وزارت میراث‌فرهنگی، گردشگری و صنایع‌دستی برای تحقق این موضوع مقدمات کار را فراهم کرده است. با وجود ابهاماتی که در دستگاه‌های اقتصادی کشور برای چگونگی اقدام عملی در رابطه با این تسهیلات و تبصره ۱۸ وجود دارد، همکاران ما در در وزارتخانه با هماهنگی که با صندوق کارآفرینی و وزارت کار، تعاون و رفاه اجتماعی داشتند، همه مقدمات فراهم شد و ارتباط داده‌ها نیز ایجاد شد. همچنین بخشی از منابع در اختیار وزارت میراث‌فرهنگی، گردشگری و صنایع‌دستی قرار گرفته است. وی گفت: موضوع اشتغال در حوزه صنایع‌دستی خانواده‌محور است، به‌ویژه در روستاها خوداشتغالی است و بخش عظیمی از تولیدکنندگان صنایع‌دستی کشور را بانوان تشکیل می‌دهند، از این‌ رو تسهیلات یک تحرک و تحول جدی در حوزه صنایع‌دستی ایجاد می‌کند. معاون توسعه مدیریت و منابع بیان کرد: مکانیزم اجرایی تسهیلات را به گونه‌ای در «قرارداد عاملیت تسهیلات اعطایی از محل اعتبارات بند الف تبصره ۱۸ قانون بودجه سال ۱۴۰۰ کل کشور» در نظر گرفته‌ایم که کمترین فرآیند بروکراسی را داشته باشد تا بتوانیم با توزیع استانی این تسهیلات که در حوزه معاونت صنایع‌دستی و تسهیلات وزارت میراث‌فرهنگی، گردشگری و صنایع‌دستی تنظیم و به بانک‌های عامل ابلاغ شده است و در کمیسیون مشترکی که در حوزه تبصره ۱۸ به تصویب رسیده است، شاهد پرداخت این تسهیلات در کمترین زمان ممکن باشیم. » وی ادامه داد: براساس جلسه‌ای که هفته گذشته در مجلس شورای اسلامی در کمیسیون رونق و جهش تولید داشتیم، مصوب شد حداکثر طی یک هفته وزارت اقتصاد هم ابهامات را در این باره بر طرف کند و ما شاهد معرفی هنرمندان به بانک‌های عامل و پرداخت این تسهیلات باشیم. پیش‌بینی ما این است که تسهیلات ۱۱۰۰ میلیارد تومانی بیش از شش هزار نفر شغل در کشور در حوزه روستایی و صنایع‌دستی ایجاد کند که تحول جدی در شرایط فعلی جامعه خواهد بود. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "38395",
    "title": "لیگ فوتبال پرتغال|شکست ماریتیمو با حضور دو بازیکن ایرانی",
    "abstract": "ماریتیمو در هفته بیست و دوم رقابت های لیگ فوتبال پرتغال در حضور دو بازیکن ایرانی خود شکست خورد.",
    "body": "به گزارش خبرگزاری فارس، از هفته بیست و دوم رقابت های لیگ فوتبال پرتغال ماریتیمو میزبان موریرنزه بود و با نتیجه 2 برصفر شکست خورد. در این بازی امیر عابدزاده و علی علیپور از ابتدا درترکیب تیم خود حضور داشتند و که عابدزاده 90 دقیقه بازی کرد و علیپور در دقیقه 46 تعویض شد. ماریتیو با این باخت با 18 امتیاز قعرنشین است. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "65997",
    "title": "برجام‌نامه ـ۶| توافق نامتوازن زمینه‌ساز نقض عهد مجدد آمریکاست/ چرا مطالبه لغو همه تحریم‌ها در چارچوب برجام است؟",
    "abstract": "اگر ایران از مطالبات منطقی خود در زمینه لغو «همه» تحریم‌ها و انجام تعهدات برجامی بعد از راستی آزمایی لغو تحریم‌ها صرفنظر نماید، مجددا این توافق مشابه برجام، توافقی نامتوازن خواهد بود که آمریکا را ترغیب به کارشکنی و بدعهدی می کند و این کشور می تواند تعهدات خود را به شدت و بدون پرداخت هیچ هزینه ای نقض نماید.",
    "body": "به گزارش خبرنگار اقتصادی خبرگزاری فارس، دیروز سومین دور مذاکرات وین به پایان رسید. بعد از سه دور مذاکره، نقاط اشتراک و افتراق بین مواضع طرف ایرانی و آمریکایی مشخص‌تر شده است. هر دو طرف معتقدند در مذاکرات پیشرفت وجود داشته است و در عین حال تاکید دارند هنوز اختلاف نظر‌های بسیاری وجود دارد، اختلافاتی که مربوط به تعهدات طرفین است. نگاهی به اظهارات طرفین قبل از آغاز دور سوم مذاکرات وین، نشاندهنده جزئیات این اختلافات است. از طرفی، «برت مک گورک» هماهنگ‌کننده کاخ سفید در امور خاورمیانه و شمال آفریقا در خصوص فرایند مذاکرات کمیسیون مشترک برجام برای احیای توافق گفت: «تازمانی‌که برنامه هسته‌ای ایران محدود نشود، جنبه‌های مسئله‌ساز (برنامه هسته‌ای ایران) معکوس نشود و مجدداً به مسیر اصلی بازنگردد، ما هیچ‌گونه فشاری را برنخواهیم داشت». همچنین ند پرایس سخنگوی وزارت امور خارجه آمریکا در مصاحبه با شبکه الجزیره درباره آمادگی این کشور برای لغو تحریم‌های غیر مرتبط با برجام اظهار داشت: «تفکیک تحریم‌ها یکی از محورهای مذاکرات در وین است. برخی تحریم‌ها که در دولت سابق آمریکا وضع شد به وضوح با برجام در تضاد است، اما تحریم‌هایی هم وجود دارد که کاملا با برجام هماهنگ هستند، این تحریم ها غالبا در باره مجموعه‌ای از تهدیدهاست و ما تلاش می‌کنیم ایران را در قبال این تهدیدها بازخواست کنیم، تحمیل تحریم هم یکی از انواع بازخواست‌ها است». از طرف دیگر، عباس عراقچی مسئول تیم مذاکرات ایران در وین در روز 5 اردیبهشت در جلسه کمیسیون امنیت ملی و سیاست خارجه مجلس شورای اسلامی شرکت کرده و در این جلسه نمایندگان مجلس را در جریان آخرین جزییات مذاکرات وین قرار داد. براساس اظهارات شهریار حیدری نایب رئیس کمیسیون امنیت ملی و سیاست خارجی مجلس، عراقچی در این جلسه ضمن تاکید مجدد بر اینکه موضع کشورمان در این مذاکرات تأکید بر لغو همه تحریم‌ها است و سپس راستی‌آزمایی صورت می‌گیرد و در نهایت ایران به ایفای تعهدات خود می‌پردازد، گفته است: «تحریم‌ها به دو بخش تقسیم شده اند، تحریم‌هایی که جنبه عمومی دارند و تحریم‌هایی که جنبه خاص دارند. تحریم‌هایی که جنبه عمومی دارند شامل تحریم‌های هوایی، دریایی، بانکی و بیمه‌ای هستند. تحریم‌های خاص شامل تحریم افراد و اشخاص است». با مقایسه مواضع طرف آمریکایی و طرف ایرانی، دو نقطه‌ اختلاف مشخص می‌شود: 1-کدام تحریم‌ها برداشته شوند، 2-توالی (ترتیب) انجام تعهدات چگونه باید باشد. *آمریکا به دنبال حفظ ساختار تحریم‌ها با استفاده از کلیدواژه‌های جدید براساس این گزارش، آمریکا با استفاده از کلیدواژه‌های مختلف اعم از «تحریم‌های سازگار با برجام»، «تحریم‌های مرتبط با هسته‌ای» و هم‌چنین «تحریم‌های عمومی و خاص» به دنبال این است که ساختار تحریم‌ها را هم‌چنان حفظ نماید زیرا همانطور که ند پرایس، سخنگوی وزارت خارجه آمریکا اعلام کرد برخی از تحریم‌ها برای مجموعه‌ای از تهدیدهاست و آمریکا تلاش می‌کند با استفاده از این تحریم‌ها ایران را بازخواست نماید. این دقیقا همان کاری است که در برجام صورت گرفت و به اصطلاح تنها تحریم‌های مرتبط هسته‌ای برداشته شد. این اتفاق باعث شد که ساختار تحریم‌های که مهم‌ترین آنها تحریم‌های ثانویه بانکی پا برجا بماند و در نتیجه ریسک تعامل با طرف ایرانی هم‌چنان بالا باشد. باقی ماندن مشکلات مربوط به روابط بانکی و مالی مانع از عادی‌سازی روابط تجاری ایران با دیگر کشورها شد و کشورمان از بخش اعظم منافع برجام محروم ماند. با توجه به همین موضوع، لازم است ایران همانطور که در سیاست «حرف قطعی» مورد تاکید قرار گرفته است، لغو تمامی تحریم‌ها را مطالبه نماید چون باقی ماندن هر نوع تحریم این فرصت را به وزارت خزانه‌داری آمریکا می‌دهد که با دستورالعمل‌های خود هم‌چنان کار کردن با طرف ایران را پرریسک اعلام نماید. این مطالبه ایران کاملا در چارچوب برجام است زیرا آمریکا در بند 26 برجام پذیرفته است که نباید مانع از انتفاع کامل ایران از برداشته شدن تحریم‌ها بشود.   در بند مذکور (قسمت مشخص شده با رنگ زرد)، ایالات متحده آمریکا تعهد داده است که تمام تلاش خود را با حسن نیت در حفظ این برجام  به کار ببندد و از تداخل در انتفاع کامل ایران از برداشته شدن تحریم های مشخص شده در ضمیمه‌ی دوم پرهیز نماید. هم‌چنین حاکمیت آمریکا بایستی مطابق با وظایف کنگره و رئیس‌جمهور از باز اعمال یا باز تعریف تحریم‌های مشخص شده در ضمیمه‌ی دوم خودداری نماید. علی رغم اینکه آمریکا در این بند به ایران تعهد داده بود که مانع از انتفاع کامل ایران از برداشته شدن تحریم‌ها نشود، این کشور با سواستفاده از ضعف ساختاری برجام، اقدام به انتشار دستورالعمل‌هایی در هنگام اجرای برجام کرد که هم‌چنان ریسک کار کردن با طرف ایرانی را بالا نگه می‌دارند. *عدم توازن در تعهدات موجب تکرار بدعهدی آمریکا می‌شود هم‌چنین طرف آمریکایی مطالبه‌ عجیبی را در توالی یا همان ترتیب انجام تعهدات مطرح کرده است. آمریکا می‌گوید ایران ابتدا باید به برجام بازگردد و سپس در صورت راستی‌آزمایی تعهدات ایران، آمریکا به تعهدات خود عمل خواهد کرد. این در حالی است که ایران طبق 15 گزارش آژانس بین‌المللی انرژی اتمی به تعهدات خود در برجام عمل کرده بود و نهایتا بعد از اینکه آمریکا برجام را نقض نمود و از آن خارج شد، ایران شروع به کاهش تعهدات خود مطابق بند 36 برجام کرد. در نتیجه، این درخواست آمریکا هیچ توجیهی ندارد و ایران بایستی بر مطالبه منطقی خود در چارچوب سیاست «حرف قطعی» مبنی بر اینکه صرفا بعد از لغو تحریم ها و راستی آزمایی این اقدام آمریکا، حاضر است به اجرای تعهدات برجامی بازگردد، پافشاری نماید. در مجموع، اگر ایران در مقابل فشارهای آمریکا عقب نشینی کرده و از این مطالبات منطقی خود صرفنظر نماید، مجددا این توافق مشابه برجام، توافقی نامتوازن خواهد بود که آمریکا را ترغیب به کارشکنی و بدعهدی می کند و این کشور می تواند تعهدات خود را به شدت و بدون پرداخت هیچ هزینه ای نقض نماید. انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "39850",
    "title": "پیشنهاد تولیدکنندگان تجهیزات پزشکی به وزارت صمت و بانک مرکزی",
    "abstract": "دبیر انجمن تولیدکنندگان و صادرکنندگان تجهیزات پزشکی برخی از مهمترین مشکلات فعالان این حوزه را تشریح و راهکارهای اجرایی آن‌ها را مطرح کرد.",
    "body": "مریم قاسمی در گفت‌وگو با خبرنگار اقتصادی خبرگزاری فارس، افزود: با توجه به ظرفیت عظیمی که در کشور در حوزه تولید و صادرات اقلام تجهیزات پزشکی وجود دارد، بهتر است، مسئولان و دست اندرکاران بیش از پیش نسبت به این بخش توجه داشته باشند. دبیر انجمن تولید کنندگان و صادرکنندگان تجهیزات پزشکی در تشریح مشکلات تولیدکنندگان تجهیزات پزشکی، با اشاره به مشکلاتی که در مورد تامین مواد اولیه از خارج کشور وجود دارد،  اضافه کرد: یکی از مهمترین دغدغه‌های موجود، ضرورت اضافه شدن کلیه اقلام، اجزاء و قطعات ساخت تجهیزات و ملزومات پزشکی که مشمول دریافت ارز ترجیحی نمی‌شوند،در گروه کالایی 21 با هدف کوتاه تر شدن زمان دریافت گواهی ثبت آماری و کد تخصیص است. وی ادامه داد:  بحث دیگر، رفع مشکل حوزه برات بدون تعهد به علت الزام بانک عامل جهت مشخص نمودن منبع تأمین ارز از واردکننده اجزا، قطعات و مواد اولیه جهت ثبت در سامانه سمتاک بانک مرکزی است. قاسمی افزود: از دیگر خواسته‌های انجمن، معرفی تمام کدهای تعرفه تجهیزات و ملزومات پزشکی برای استفاده از روش واردات به روش‌های صادرات غیر، ارز از محل حساب ارزی دیگران و صادرات خود است. به گفته قاسمی، اعلام لیست اولویت دریافت کد تخصیص ارز توسط اداره کل و وزارت صمت به بانک مرکزی جهت تولید، اجزاء و قطعات ساخت هر دو هفته یکبار نیز ضرورت دارد چرا که در حال حاضر دریافت کد تخصیص ارز نیما بین 30 تا 45 روز زمان‌بر است. وی ادامه داد: طبق نامه شماره 308814.99 مورخ 99.9.9بانک مرکزی مدت زمان واردات کالای تأمین ارز شده را از 18 ماه به 8 ماه، آن هم صرفا برای واردات اجزا، قطعات، مواد اولیه و ماشین آلات خطوط تولید کاهش داده است، در این خصوص پیشنهاد می شود این مدت زمان برای تولیدکنندگانی که مشمول دریافت ارز نیمایی هستند همان 18 ماه لحاظ شود. قاسمی افزود:  ترخیص فوری اجزا، قطعات،مواد اولیه و ماشین آلات تولید با حداقل اسناد با همکاری وزراتخانه های بهداشت و صمت و به استناد بند 1 ماده 38 موجب تسهیل امور فعالان اقتصادی می شود. به گفته قاسمی، یکی دیگر از موضوعاتی که حائز اهمیت است، انتشار فهرست دریافت کنندگان ارز به صورت مستمر است. دبیر انجمن تولید کنندگان و صادرکنندگان تجهیزات پزشکی در پایان تصریح کرد: امید تولیدکنندگان و صادرکنندگان در حوزه تجهیزات پزشکی آن است که با توجه به تمرکزی که همه مسئولین نسبت به بحث تولید ملی و جهش تولید دارند و شعارهایی که بابت حمایت از تولید داخلی سر می دهند، در سال آینده مسیرها برای تولیدکنندگان ایرانی هموارتر شده و دست اندازها برداشته شود. انتهای پیام/ب",
    "label": "اقتصادی",
    "predicted_label": "",
    "prompt_used": ""
  },
  {
    "id": "108423",
    "title": "حجت‌الاسلام نمازی از منبری‌های تهران درگذشت",
    "abstract": "حجت‌الاسلام حسن نمازی رئیس اداره عقیدتی سیاسی ستاد کل نیرو‌های مسلح و از منبری‌های هیأت‌های تهران براثر ابتلا به کرونا درگذشت.",
    "body": "به گزارش خبرنگار حوزه مسجد و هیأت خبرگزاری فارس، حجت‌الاسلام حسن نمازی رئیس اداره عقیدتی سیاسی ستاد کل نیرو‌های مسلح و از منبری‌های هیأت‌های تهران براثر ابتلا به کرونا درگذشت. این روحانی که در یکی از بیمارستان‌های تهران بستری بود روز گذشته اعلام شد که حالش وخیم است و متأسفانه صبح امروز درگذشت.أخبرگزاری فارس درگذشت این عالم را به خانواده معزز و جامعه هیأتی و نیروهای مسلح تسلیت می‌گوید. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "44296",
    "title": "صحنه خطای مشکوک به پنالتی که دادِ سایپا را درآورد +فیلم",
    "abstract": "سایپایی‌ها و ابراهیم صادقی پس از بازی به یک صحنه مشکوک به پنالتی اعتراض داشتند که ویدیو آن را می‌توانید مشاهده کنید.",
    "body": "به گزارش خبرگزاری فارس، در چارچوب هفته هجدهم لیگ برتر فوتبال، سایپا مقابل نساجی مازندران یک بر صفر شکست خورد. پس از بازی تیم سایپا و بالاتر از همه آنها ابراهیم صادقی شدیداً به تصمیم داوری اعتراض کردند. سرمربی سایپا ادعا داشت که اگر داور آن خطای مشکوک را پنالتی اعلام می‌کرد در نتیجه بازی تغییراتی به وجود می‌آمد. ویدیویی که سایپایی‌ها معتقد بودند که داور باید پنالتی بگیرد را در زیر مشاهده کنید.   انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "47038",
    "title": "بی توجهی به مفاهیم دینی و ادبی در انیمیشن های ایرانی",
    "abstract": "یک تهیه‌کننده و متخصص انیمیشن گفت: مفاهیمی که غربی‌ها با تلاش به دست می‌آورند ما به راحتی در دست داریم چرا که از کتب دینی، ادبی و معرفتی بهره مندیم اما متأسفانه کم کاری می‌کنیم.",
    "body": "به گزارش خبرنگار تفریح و نشاط خبرگزاری فارس،‌ در سومین جلسه از جشنواره نوروزی کدومو انیمیشن پارک عجایب (سرزمین عجایب) مورد بررسی قرار گرفت. در این جلسه که با حضور میرسبحان سادات، روانشناس و روان‌درمانگر و  احسان کاوه، تهیه‌کننده و متخصص انیمیشن برگزار شد،‌ انیمیشن سرزمین عجایب مورد نقد و بررسی قرار گفت. کاوه در ابتدای این نشست اظهار داشت: پایه و اساس این انیمیشن بر مبنای روانشناسی کودک است، برداشت آزادی از آلیس در سرزمین عجایب ولی به لحاظ دانش روانشناسی و فنی به روز شده، این انیمیشن کار شرکت‌های بزرگ انیمیشن سازی مثل پارامونت است که قدمت دیرینه ای دارد. توجه به جلوه‌های روانشناسی کودک در انیمیشن های جدید وی افزود: کار از لحاظ کیفی نمره بالایی دارد، دو نکته در این انیمیشن به لحاظ محتوایی خیلی مهم است، یکی اینکه در انیمیشن‌های اخیر جلوه‌های روانشناسی کودک خیلی پررنگ شده و دوم اینکه تأکید بر دخترها و زنان توانمند و قدرتمند است.  این تهیه کننده و متخصص انیمیشن افزود: در سینمای آمریکا همواره شاهد جریان سازی‌ها بوده ایم، مثلاً اوایل قرن جدید در کارهای اصلی و رسمی تر می‌بینیم که به شدت بر ارزش خانواده تأکید می‌شود. این نوع جریان سازی‌ها برای ما جذاب است و باید در این باره مطالعات دقیقی داشته باشیم. وی با بیان اینکه فردگرایی در این انیمیشن خیلی زیاد است و می‌شود آن را نقد کرد، گفت: اما در انیمیشن می‌توان آرزوها را ساخت و به عینیت رساند تا مردم با تماشای آن برای آینده و برای به عینیت رساندن آرزوهایشان انگیزه بگیرند. یعنی اگر ما می‌توانستیم بر مبنای ارزش های خودمان تولیداتی داشته باشیم که بتواند آینده را روشن کند و موتور محرک جامعه باشد برد بزرگی را به دست می‌آوردیم. در استفاده از مفاهیم دینی و ادبی در انیمیشن ها کم کاری داریم کاوه تصریح کرد: مفاهیمی که غربی‌ها با تلاش به دست می‌آورند ما به راحتی در دست داریم چرا که از کتب دینی، ادبی و معرفتی بهره مندیم اما متأسفانه کم کاری می‌کنیم.  در ادامه این نشست سادات اظهار داشت: پایه این انیمیشن مباحث روانشناسی و رشد کودک است. بعضی نکات آن عمیق است و خیلی جالب است که اینقدر به جزییات نیز پرداخته اند. وی با بیان اینکه محوریت این انیمیشن بر سه بحث می‌چرخید، گفت: یکی موضوع فانتزی و تخیل و رویا و خلاقیت است که تم اصلی داستان هم همین است. محوریت بعدی موضوع ترس و مقابله با آن در دوران کودکی است مخصوصاً در دوره ای که ما در آن زندگی میکنیم، یعنی دوران کرونا. محور دیگر، موضوع خودباوری بود که کودک باید خودش را باور کند  و خودش برای تغییر باید اقدام کند که آقای کاوه هم به این اشاره کردند که فرهنگ ما پر از مضامین اینچنینی است که ما نتوانسته ایم از آنها استفاده کنیم. وی ادامه داد: یکی از مباحث جذاب این انیمیشن بحث همراهی پدر و مادر بود. این همراهی مادر با خلاقیت و رویاپردازی دخترشان، خیلی جالب بود که به خانواده‌ها کمک می‌کرد. این روانشناس و روان درمانگر افزود: بچه‌ها از سن 3 سالگی وارد تخیل پروری می‌شوند و این تخیل پر و بال پیدا می‌کند و حتی بعضی‌ها به سمت ساختن دوست خیالی می‌روند. مرز بین خیال و واقعیت باید حفظ شود و اگر این مرز حفظ نشود نگران کننده است. در ساخت انیمیشن در ابتدای راه هستیم وی ادامه داد: اگر این مرز را حفظ کنیم، تخیل به کودک کمک می‌کند. همراهی مادر با فرزند در این انیمیشن باعث می‌شد که مرز رویا و واقعیت حفظ شود و کودک غرق در تخیل نشود. بعضی وقت‌ها مصرف رسانه ای غیر معقول باعث می‌شود این مرز از بین برود چرا که برخی خانواده‌ها ترجیح می‌دهند کودک با انیمیشن‌ها به صورت افراطی سرگرم شود و با او همراهی نمی کنند. در ادامه این نشست کاوه درباره اینکه چرا انیمیشن فانتزی ایرانی زیاد نداریم، گفت: ما  هم در ساخت انیمیشن در ابتدای راه هستیم و میزان کار زیادی را انجام نداده ایم، ضمن اینکه سازمان‌هایی که سفارش کار می‌دهند فضای متفاوتی را دنبال می‌کنند و در این موارد کم‌حوصله هستند البته اگر این روند را با تاریخ انیمیشن جهان هم مقایسه کنیم می‌بینیم که روندی طبیعی است. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "158105",
    "title": "ورود نخستین تور گردشگران فرانسوی به ایران",
    "abstract": "بامدادامروز نخستین تور گردشگران فرانسوی پس از لغو ممنوعیت صدور روادید وارد کشور شدند.",
    "body": "به گزارش خبرگزاری فارس، با لغو ممنوعیت صدور روادید و باز شدن مرزهای کشور به روی گردشگران خارجی، پس از ورود فم‌توری از کشور روسیه، گردشگرانی از کشور فرانسه و در قالب گروهی ۹ نفره از فرودگاه امام خمینی وارد خاک ایران شدند. با برنامه‌ریزی‌های صورت‌گرفته، تور فرانسوی طی ۱۵ روز اقامت خود در ایران از مراکز و جاذبه‌های توریستی تهران، همدان، کرمانشاه، اهواز، شیراز، یزد و اصفهان بازدید می‌کنند. بر اساس تأکید معاونت گردشگری وزارت میراث‌فرهنگی، گردشگری و صنایع‌دستی این تور منطبق با دستورالعمل «نحوه حضور گردشگران خارجی در شرایط کرونا» در شرایطی ایمن و با رعایت کامل پروتکل‌های بهداشتی برگزار می‌شود. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "93438",
    "title": "قوانین سختگیرانه برای تماشاگران المپیک/ تشویق کلامی و فریاد زدن ممنوع!",
    "abstract": "کمیته برگزاری بازی‌های توکیو از قوانین سختگیرانه برای تماشاگران المپیک خبر داد.",
    "body": "به گزارش خبرگزاری فارس، در فاصله یک ماه مانده به بازی المپیک توکیو کمیته برگزاری بازی‌ها امروز از اعمال قوانین سختگیرانه برای تماشاگران خبر داد. سیکو هاشیموتو رئیس کمیته برگزاری بازی‌های ۲۰۲۰ توکیو هشدار داد که برای برگزاری این بازی‌ها نباید جشنی برگزار شود. توکیو روز دوشنبه حضور ۱۰ هزار تماشاگر داخلی را در بازی‌های المپیک تصویب کرد. هاشیموتو هشدار داد تماشاگران انتظار جشنی را که هواداران فوتبال یورو ۲۰۲۰ دارد، نداشته باشند. تماشاگران باید اقدامات مقابله با کرونا از جمله کنترل دمای بدن و استفاده از ماسک را رعایت کنند. آنها همچنین اجازه نخواهند داشت به صورت کلامی ورزشکاران را تشویق کنند. رئیس توکیو ۲۰۲۰ در ادامه صحبت‌های خود گفت: مردم می‌توانند در قلب خود احساس شادی کنند اما نمی‌توانند بلند شوند و یا فریاد بزنند. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "2335",
    "title": "نگاهی به مطبوعات اسپانیا | از عطش اتلتیکو تا جنون رئال ؛ گل طلایی با پاس زیبای مسی",
    "abstract": "مطبوعات اسپانیا در جلد امروز خود از برد اتلتیکو و بارسلونا و 3 ستاره زیدان صحبت کردند.",
    "body": "به گزارش خبرگزاری فارس، مطبوعات اسپانیا در روز دوشنبه 15 آبان – 4 ژانویه از مهمترین مسائل فوتبال در این کشور صحبت کردند. شب گذشته اتلتیکومادرید با گل دقایق پایانی لوئیس سوارس به برتری رسید و بارسلونا نیز در یک مسابقه سخت از سد هوئسکا گذشت. در جدول لیگ اسپانیا اتلتیکومادرید با 15 بازی و 38 امتیاز صدرنشین است. رئال مادرید با 17 بازی و 36 امتیاز دوم و بارسلونا با 16 بازی و 28 امتیاز در رده پنجم قرار دارد. بررسی روزنامه‌های روز گذشته اسپانیا را در اینجا بخوانید. مارکا چاپ مادرید تیتر «عطش قهرمانی لالیگا» را برای شاگردان سیمئونه انتخاب کرد و از برد آنها در مسابقه ابتدایی سال 2021 نوشت. آ.اس چاپ مادرید از تمرین شاد رئالی‌ها نوشت و با تیتر «جنون هم مفرح است» از عملکرد درخشان آسنسیو، واسکز و ناچو در ترکیب زیدان نوشت. آنها در جدال شنبه شب مقابل سلتاویگو نمایشی زیبا را از خود به جا گذاشتند.  موندو چاپ بارسلونا تیتر «دی‌یونگ قاطع» را برای جلد امروز خود انتخاب کرد و پیروزی یک گله بارسا مقابل هوئسکا صحبت کرد. لیونل مسی نیز پانصدمین مسابقه خود در لالیگا را به ثبت رسانید و توانست یک پاس گل دیگر نیز به اجرا گذارد. اسپورت چاپ بارسلونا نیز با تیتر «گل طلایی» از گل زیبای دی‌یونگ، پاس گل فوق العاده مسی و اولین پیروزی تیم کومان در سال 2021 نوشت. این روزنامه متذکر شد که بارسلونا در نیمه اول نمایش خوبی داشت و کاملا بر میدان مسلط بود ولی به دلیل از دست رفتن موقعیت‌ها انتهای مسابقه با سختی به پایان رسید.   انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "60760",
    "title": "کمک یک میلیارد تومانی خیرین به نیازمندان/ مناجات‌خوانی توأم با خدمت‌رسانی",
    "abstract": "مدیرعامل مؤسسه آیین هنر حسینی با اشاره به اینکه هیأت این موسسه در ایام ماه رمضان، ۲۳ شب مراسم مناجات‌خوانی برگزار می‌کند، گفت: همزمان با برگزاری این جلسه، خیریه هیأت نیز رزمایش همدلی خود را برای کمک‌ به نیازمندان اجرا می‌کند.",
    "body": "حجت الاسلام محمد رستمی، مدیرعامل مؤسسه آیین هنر حسینی در گفت‌وگو با خبرنگار حوزه مسجد و هیأت خبرگزاری فارس اظهار داشت: در موسسه آیین هنر حسینی، خیریه آیین مهربانی تحت اشراف حاج میثم مطیعی در حوزه امور اجتماعی و کمک‌رسانی به مردم و نیازمندان مشغول فعالیت است که در زمان‌ها و مناسبت‌های مختلف برای کمک‌رسانی به نیازمندان اقدام می‌کند. وی با اشاره به اینکه هیأت آیین حسینی در ایام ماه رمضان، ۲۳ شب مراسم مناجات‌خوانی در آستان مقدس امامزاده قاضی‌الصابر برگزار می‌کند، گفت: همزمان با برگزاری جلسه مناجات ماه مبارک، خیریه آیین مهربانی نیز رزمایش همدلی خود را برای کمک‌رسانی به نیازمندان اجرا می‌کند تا نشان دهنده دغدغه جامعه هیأتی کشور برای ورود در حل مشکلات معیشتی مردم عزیز باشد.   رستمی افزود: ۱۲۰۰ بسته غذایی و معیشتی هرکدام به ارزش حدود ۸۰۰ هزار تومان که در مجموع حدود یک میلیارد تومان هزینه داشته است و تماماً با کمک خیرین گرامی تهیه شده، در اختیار نیازمندان قرار گرفته است. در شب‌های برگزاری هیأت، این بسته‌ها توسط جوانان در حال بسته‌بندی و آماده‌سازی و توزیع است. به این معنا که در کنار جلسات مذهبی هیأت، رویکرد خدمات اجتماعی نیز توأمان اجرایی می‌شود.   وی در پایان خاطرنشان کرد: هیأت‌های مذهبی براساس برنامه‌ریزی هماهنگ صورت گرفته در ماه رمضان رویکرد خدمات اجتماعی را در دستور کار خواهند داشت که فعالیت ما نمونه‌ای از این اقدام است که دیگر هیأت‌ها نیز می‌توانند در کنار برگزاری جلسات مناجات‌خوانی، در حوزه خدمات اجتماعی هم فعال باشند. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "116576",
    "title": "رونمایی از سامانه ملی ساطح و آیین نامه طراحی معابر شهری‌",
    "abstract": "سامانه ملی ارزیابی طرح های توسعه و عمران شهری براساس اصول توسعه مبتنی بر حمل و نقل همگانی (TOD) با عنوان «سامانه ملی ساطح» و همچنین «آیین نامه طراحی معابر شهری» با حضور وزیر راه و شهرسازی رونمایی شد.",
    "body": "‌به گزارش خبرگزاری فارس‌ به نقل از‌ پایگاه خبری وزارت راه و شهرسازی، ‌در این برنامه که با حضور نمایندگان سایر دستگاه‌ها، معاونان وزارت راه و شهرسازی، مدیران شهری، واحدهای استانی، مهندسین مشاور حوزه حمل و نقل و شهرسازی، متخصصان و علاقمندان این حوزه، به صورت ترکیب حضوری و مجازی برگزار شد، دو دستاورد مهم حوزه توسعه شهری و حمل و نقل که توسط معاونت حمل و نقل وزارت راه و شهرسازی حاصل شده بود، تبیین شد. رویکرد توسعه مبتنی بر حمل‌ونقل همگانی (TOD)، یکی از جدیدترین رویکردهایی است که در طرح‌های توسعه‌ای شهرها مورد ملاحظه جدی قرار می‌گیرد که در آن سعی می‌شود تا نحوه‌ ارتباط حمل‌ونقل و کاربری زمین به نحوی تنظیم شود که از اثرات نامطلوب زیست‌محیطی، اقتصادی و اجتماعی حمل و نقل بر شهر کاسته شود. یکی از روش‌‌هایی که می‌توان میزان نزدیک شدن توسعه یک شهر به این الگو را سنجید، ارزیابی طرح‌های توسعه و عمران شهری با استفاده از شاخص‌هایی است که از اهداف و اصول تشکیل دهنده این رویکرد استخراج شده‌اند. پیرو تصویب سند توسعه مبتنی بر حمل‌ونقل همگانی در سال ۱۳۹۶ و راهنمای ملی توسعه مبتنی بر حمل‌ونقل همگانی در سال ۱۳۹۸ در شورای عالی شهرسازی و معماری ایران، به معاونت حمل و نقل وزارت راه و شهرسازی مأموریت داده شد که فرآیند ارزیابی طرح‌های توسعه و عمران شهری را با توجه به اصول TOD  تدوین کند. بر این اساس معاونت حمل‌ونقل در سال ۱۳۹۹ دستورالعمل اجرایی و سامانه نرم افزاری مربوطه را طراحی کرد و این سامانه قادر است گزارش تحلیل دقیق و شفافی را از وضعیت شاخص‌های تعریف شده ۴۲گانه در زمینه TOD  در طرح های توسعه شهری ارائه کند. دستگاه های مرتبط با موضوع توسعه شهری، مشاورین حوزه شهرسازی و حمل و نقلی طرح‌های جامع، می‌توانند میزان انطباق طرح پیشنهادی را با اصول TOD کنترل و بنا بر نیاز اصلاحات موردنظر را بر روی طرح‌های توسعه شهری اعمال کند. «آیین‌نامه طراحی راه های شهری» نیز که به عنوان یک مرجع واحد و مبنای مشخص به منظور طراحی و ارزیابی طرح‌های مرتبط با شبکه معابر شهری نظیر طرح های توسعه و عمران (جامع) شهری، طرح های هادی، تفصیلی و غیره است، در سال ۱۳۷۳ در شورای عالی شهرسازی و معماری ایران مورد تصویب قرار گرفت. تناسب محتوایی این آیین‌نامه با اقتضائات زمان خود از یک طرف و نیازهای عصر حاضر جوامع شهری از طرف دیگر سبب شده تا با توجه به گونه‌های مختلف حمل‌ونقل پایدار و لزوم تغییر نگرش در طراحی شبکه معابر شهری، به‌روزرسانی این آیین‌نامه به عنوان مبنایی برای طراحی‌های آینده معابر شهرهای ایران در دستور کار قرار بگیرد. بعد از گذشت حدود ۲۵ سال فرآیند بازنگری «آیین نامه طراحی معابر شهری» از سال ۱۳۹۷ آغاز شد و پس از انجام مطالعات گسترده با استفاده از منابع داخلی و بین المللی و نیز طی مراحل متعدد بررسی در کمیته‌های فنی شورای عالی هماهنگی ترافیک شهرهای کشور و شورای عالی شهرسازی و معماری ایران، در سال ۱۳۹۹ مصوب شد. در نسخه جدید این آیین‌نامه توجه به اصول حمل‌ونقل پایدار و انسان محوری مورد تأکید قرار گرفته است. در این مراسم وزیر راه و شهرسازی با اشاره به اهمیت هماهنگی بین طرح های شهرسازی و طرح های حمل و نقلی و ترافیکی و نیز با تبیین ارتباط کم رنگ حاضر در روند حاکم بر تهیه طرح‌های جامع حمل‌ونقل و شهرسازی، سامانه ساطح را ابزاری جهت همگرایی و هماهنگی هرچه بهتر طرح های این دو حوزه دانست. محمد اسلامی در ادامه ضمن بیان ضرورت تغییر نگرش از طراحی معابر بر اساس ظرفیت جابه‌جایی خودرو به طراحی بر مبنای ظرفیت جابه جایی انسان و نگاه انسان محورانه به مقوله توسعه شهری و حمل و نقل، خواستار تمهید تدارکات لازم توسط همه دستگاه های مسئول در خصوص تحقق پذیری سیاست ها، خط مشی ها و معیارها و الزامات آیین نامه و توسعه بر مبنای حمل و نقل همگانی شد. در پایان از «سامانه ساطح» در قالب پرتال نرم افزاری و نسخ ۱۲ جلدی «آیین نامه طراحی معابر شهری» رونمایی شد. انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "145007",
    "title": "مجلس امکان استفاده تولیدکنندگان و فعالان بخش خصوصی از نماینده حقوقی را فراهم کند",
    "abstract": "کانون عالی انجمن‌های صنفی کارفرمایان ایران با ارسال نامه ای به نمایندگان مجلس بر ضرورت قانونی کردن استفاده از نماینده حقوقی برای تولیدکنندگان و فعالان بخش خصوصی با تصویب طرح تسهیل صدور مجوزهای کسب و کار تاکید کردند.",
    "body": "به گزارش خبرنگار اقتصادی خبرگزاری فارس،کانون عالی انجمن‌های صنفی کارفرمایان ایران با ارسال نامه‌ای به نمایندگان مجلس بر ضرورت قانونی کردن استفاده از نماینده حقوقی برای تولیدکنندگان و فعالان بخش خصوصی با تصویب طرح تسهیل صدور مجوزهای کسب و کار تاکید کردند. متن این نامه بدین شرح است: بسم الله الرحمن الرحیم نمایندگان محترم مجلس شورای اسلامی در سالیان گذشته مقام معظم رهبری شعار سال را با تأکید بر تولید ملی و افزایش عملکرد اقتصادی انتخاب می‌فرمایند که نشان از اهمیت ویژه به کارآفرینان داخلی و آینده‌ی اقتصادی کشور دارد. کاهش هزینه‌های تولید و بهبود فضای کسب‌وکار از مهم‌ترین الزامات پشتیبانی و مانع زدایی از تولید محسوب می‌شود و مجلس شورای اسلامی نقش مؤثر در این زمینه می‌توانند داشته باشند. مطابق با ماده 32 آیین دادرسی مدنی بنگاه‌های اقتصادی خصوصی از معرفی نماینده حقوقی برای پیگیری امور قضایی در دادگاه‌ها منع شده اند و به نوعی ملزم به گرفتن وکیل در پرونده‌های قضایی خود شده‌اند. محرومیت بنگاه‌های خصوصی از معرفی نماینده حقوقی در حالیست که بنگاه ها و مؤسسات دولتی می توانند برای امور قضایی خود نماینده حقوقی معرفی نمایند. با توجه به انحصار موجود در بازار خدمات حقوقی، هزینه استفاده از وکیل برای بنگاه‌های اقتصادی خصوصی به شدت گران است، به نحوی که پیگیری بسیاری از پرونده های قضایی با توجه به ریسک آن‌ها به‌خصوص برای صنایع کوچک و متوسط که 92 درصد صنایع کشور را تشکیل می‌هند، مقرون به صرفه نبوده و درنهایت موجب رها شدن مطالبات مالی و تضعیف فضای کسب وکار می‌شود. لازم به ذکر است که از هر بیست پرونده قضائی تنها یک پرونده وکیل تنها یک پرونده وکیل دارد. دو عامل گرانی بکارگیری وکیل و انباشت مطالباتی که به دلیل گرانی وکالت، ارزش پیگیری ندارند، بنگاه‌های اقتصادی خصوصی هزینه تمام شده بیشتری را در مقابل شرکت‌های دولتی متحمل می‌شوند و لذا از این منظر نیز رقابت بخش خصوصی با بخش دولتی دشوار‌تر شده است. بنابراین در یک اقدام اصلاحی می توان با اصلاح ماده 32 آیین دادرسی مدنی امکان معرفی نماینده حقوقی از طرف بنگاه‌های خصوصی مانند بنگاه‌ها و موسسات دولتی به محاکم قضایی را ایجاد کرد که از این طریق هزینه های بنگاه‌داری به مقدار قابل توجهی کاهش می‌یابد. در همین راستا در تیر ماه سال 98، بیش از دوهزار تولیدکننده در نامه‌ای به رئیس وقت مجلس شورای اسلامی، اصلاح ماده 32 قانون آئین دادرسی مدنی را درخواست کرده بودند اما در طول این دوسال هیچ تلاشی از سوی نمایندگان مجلس برای رفع دغدغه تولیدکنندگان مشاهده نشد. در همین راستا آیت ا... رئیسی در زمان تصدی ریاست قوه قضائیه در دیدار با فعالین اقتصادی در سال 98، موافقت خود را با فراهم شدن امکان معرفی نماینده حقوقی برای شرکت‌های خصوصی اعلام کرده بودند. اما در حال حاضر که طرح تسهیل صدور برخی مجوزهای کسب‌وکار در حال تصویب است، تعدادی از نمایندگان مجلس شورای اسلامی، در تلاشند که مطابق انتظار چندین ساله تولیدکنندگان، استفاده از نماینده حقوقی برای فعالین بخش خصوصی را قانونی کنند. لذا از نمایندگان مجلس شورای اسلامی، صمیمانه تقاضا می‌شود در اقدامی انقلابی، با تصویب امکان استفاده از نماینده حقوقی در ذیل طرح تسهیل صدور برخی مجوزهای کسب‌وکار، مانع بسیار بزرگی را از پیش پای تولیدکنندگان بردارید. انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "152412",
    "title": "هشدار محکومیت ‌مجدد ایران در بخش دوم پرونده کرسنت‌/ محاکمه «زنگنه» ورق را به نفع ایران برمی‌گرداند‌",
    "abstract": "به جریان انداختن پرونده حقوقی زنگنه و تیم وی توسط قوه‌ قضائیه در ماجرای کرسنت، تنها عامل مؤثر و برگ برنده ایران در تغییر نتیجه حکم دیوان داوری بین‌المللی درباره بخش دوم پرونده کرسنت خواهد بود.",
    "body": "به گزارش خبرنگار اقتصادی خبرگزاری فارس، چندی پیش خبرگزاری رویترز خبری مبنی بر جریمه ایران در پرونده کرسنت منتشر کرد، مطابق این خبر، شرکت اماراتی «دانا گاز» (شرکت مادر کرسنت پترولیوم) اعلام کرده است دیوان داوری بین‌المللی، شرکت ملی نفت ایران را به علت اختلاف بر سر تامین گاز با شرکت دانا گاز به پرداخت جریمه 607.5 میلیون دلاری معادل 18 هزار میلیارد تومان محکوم کرده است. البته این محکومیت فقط مربوط به 8.5 سال از مدت زمان 25 ساله قرارداد کرسنت است زیرا در حال حاضر رسیدگی به پرونده کرسنت در قالب دو پرونده در بازه زمانی سال‌های 2005-2014 و 2014-2030 در دستور کار دیوان داوری بین‌المللی قرار گرفته است و جریمه ذکر شده تنها مربوط به بخش اول این قرارداد است.    * محکومیت 12.4 میلیارد دلاری ایران در پرونده کرسنت بعد از انتشار این خبر، اخباری دیگری به صورت مبهم درباره رقم واقعی جریمه ایران به صورت غیررسمی مطرح می‌شد که معلوم نبود دقیقا این ارقام مربوط به کدام بخش از محکومیت ایران در پرونده کرسنت است، به طور مثال علیرضا بیگی، نماینده مردم تبریز در مجلس شورای اسلامی، بخشی از جلسه غیرعلنی نمایندگان مجلس با مسعود میرکاظمی رئیس سازمان برنامه و بودجه را اینگونه بازگو می‌کند‌: «رئیس سازمان برنامه و بودجه در بخش دیگری از صحبت‌های خود عنوان کرد که ما در قرارداد کرسنت به خاطر به کارگیری متهمینی در این پرونده در دولت آقای روحانی محکوم به پرداخت خسارت شده‌ایم و دادگاه ما را به پرداخت 2 میلیارد و 400 میلیون دلار محکوم کرده است که از حساب ما برداشت خواهد شد». بررسی‌ها نشان می‌دهد محکومیت ایران در بخش اول پرونده کرسنت فقط 607.5 میلیون دلار نیست بلکه این میزان سهم شرکت دانا گاز (سهامدار شرکت کرسنت) از محکومیت ایران است، به بیان دیگر رقم کل محکومیت ایران در بخش اول پرونده کرسنت 2.4 میلیارد دلار بوده که سهم دانا گاز به عنوان سهامدار شرکت کرسنت از این رقم 607.5 میلیون دلار است. اما همچنان یک ابهام جدی درباره رای بخش دوم پرونده کرسنت در بازه زمانی 2014-2030 و رقم احتمالی جریمه ایران وجود دارد. تاکنون هیچ منبع موثقی درباره بخش دوم پرونده کرسنت اظهار نظر رسمی نکرده است اما شواهد و قرائن نشان می‌دهد که رقم جریمه دوم ایران هر چه باشد از رقم اول خیلی بیشتر است، در این بین برخی شنیده‌ها درباره محکومیت اولیه 10 میلیارد دلاری ایران در بخش دوم پرونده کرسنت مطرح می‌شود. *محکومیت 2.4 میلیارد دلاری ایران قطعی شده ولی محکومیت 10 میلیارد دلاری نه در صورت صحت رقم 10 میلیارد دلاری محکومیت ایران در بخش دوم پرونده کرسنت، مجموع محکومیت ایران در این پرونده به 12.4 میلیارد دلار می‌رسد، با این تفاوت که محکومیت بخش اول پرونده 2.4 میلیارد دلار تقریبا قطعی شده است، هر چند ایران همچنان حق اعتراض در این باره را دارد ولی تغییر نظر دیوان داوری بین‌المللی بعید به نظر می‌رسد، اما تغییر حکم مربوط به بخش دوم پرونده کاملا محتمل است. اما راه حل تغییر محکومیت 10 میلیارد دلاری ایران چیست؟ برای پاسخ به سوال مطرح شده شاید بد نباشد ماجرای کرسنت را به طور خلاصه مرور کنیم، ماجرا از این قرار است که در دولت دوم اصلاحات قراردادی برای فروش روزانه 15 میلیون متر مکعب از گاز ترش میدان سلمان بین شرکت ملی نفت ایران و شرکت کرسنت پترولیوم منعقد می‌شود، به اعتقاد کارشناسان این قرارداد از جنبه‌های مختلفی دارای ایرادات اساسی بوده و هزینه‌های هنگفتی را برای کشور در پی داشت.    * قرارداد کرسنت موجب تحکیم ادعاهای امارات درباره جزایر سه‌گانه می‌شد اشتباه فاحش زنگنه در قرارداد کرسنت مربوط به تعیین محل تحویل گاز به شرکت کرسنت بود، طبق این قرارداد محل تحویل گاز در آب‌های سرزمینی ایران در جزیره ابوموسی روی سکوی مبارک در نظر گرفته شده بود، درحالی که محل تحویل باید در مرز آبی دو کشور ایران و امارات تعیین می‌شد. این موضوع راه را برای ادعاهای ارضی امارات درباره جزایر سه‌گانه باز می‌کرد. مسعود میرکاظمی رئیس سازمان برنامه و بودجه و وزیر اسبق نفت در این باره می‌گوید: «قرارداد کرسنت یک قرارداد ننگین بود که هم از لحاظ اقتصادی برای ما ضررها و زیان‌های زیادی به دنبال داشت و هم از نظر امنیتی می‌توانست موجب تحکیم ادعاهای مطرح‌شده در مورد جزایر سه‌گانه ابوموسی،‌ تنب بزرگ و تنب کوچک ایران شود». تضییع منافع ملی در قرارداد کرسنت در حدی بود که در آذرماه سال 1381 حسن روحانی به عنوان دبیر شورای عالی امنیت ملی با ارسال نامه‌ای به سیدمحمد خاتمی، رییس جمهور وقت، با اشاره به انعقاد قرارداد کرسنت و ایرادات آن، نسبت به عملکرد بیژن زنگنه وزیر نفت اعتراض کرده و این اقدام وزارت نفت را خارج از چارچوب قانون عنوان می‌کند.   *خطای فاحش در قیمت‌گذاری گاز ایران در قرارداد کرسنت دومین خطای فاحش وزارت نفت در قرارداد کرسنت، مربوط به شیوه قیمت‌گذاری گاز ایران بود. قاعده این است که قیمت‌گذاری گاز در قراردادهای گازی به صورت تابعی از قیمت جهانی نفت تعریف شود و با افزایش قیمت نفت، قیمت گاز صادراتی نیز افزایش یابد اما در قرارداد کرسنت این قاعده به طرز عجیبی توسط وزارت نفت نادیده گرفته شده بود. طبق مفاد این قرارداد قیمت‌گذاری گاز صادراتی ایران برای 7 سال اول در فرمول مورد توافق طرفین بر اساس قیمتِ نفتِ ثابت و معادل 18 دلار برای هر بشکه نفت تعیین شده و برای 18 سال بعد نیز (از 7 سال اولیه و تا پایان زمان ۲۵ ساله قرارداد)، قیمت فروش گاز بر پایه قیمت نفت خام دبی 40 دلار در هر بشکه به‌ صورت ثابت تعیین شده بود. در واقع همبستگی فرمولی بسیار کم قیمت گاز ایران با قیمت جهانی نفت در قرارداد کرسنت موجب شده بود که هرچه قیمت نفت بیشتر افزایش یابد، عدم النفع ایران از اجرای این قرارداد به صورت تصاعدی بیشتر ‌شود. توجه داشته باشید که توافق وزارت نفت با قیمت‌گذاری گاز صادراتی با قیمت ثابت نفت در حالی صورت پذیرفت که پیش‌بینی همه موسسات مطالعات بین‌المللی انرژی بر جهش قیمت نفت تا 100 دلار در هر بشکه در سال‌های آتی حکایت داشت. *رانت مضاعف وزارت نفت به کرسنت در قیمت گاز صادراتی چه بود؟ شیوه قیمت‌گذاری گاز در قرارداد کرسنت نه تنها تابعی از قیمت جهانی نفت نبود بلکه حتی در تعیین نرخ ثابت قیمت نفت نیز به کرسنت امتیازات ویژه‌ای داده شد به طوری که ششمین الحاقیه این قرارداد در حالی در جولای سال 2004 با مبنا قرادادن قیمت 18 دلاری هر بشکه نفت به امضای طرفین رسید که قیمت جهانی نفت در این سال حدود 40 دلار در هر بشکه بوده است. بدین صورت وزارت نفت دولت اصلاحات حتی از آخرین فرصت برای اصلاح شیوه قیمت‌گذاری گاز در این قرارداد استفاده نکرد. *طبق قرارداد امکان اصلاح قیمت گاز ایران در دولت نهم وجود نداشت طبق مفاد قرارداد به هیچ عنوان امکان اصلاح فرمول قیمت‌گذاری گاز توسط ایران در «دولت نهم» وجود نداشت، زیرا قرارداد به گونه‌ای بسته شده بود که به شرکت کرسنت انحصارات ویژه می‌داد و مانع از این کار می‌شد، همانطور که اکبر ترکان معاون برنامه‌ریزی وزارت نفت در دوران زنگنه نیز درباره قیمت‌گذاری گاز در قرارداد کرسنت گفت: «دیوار کرسنت تا ثریا کج است». *گاز ارزان ایران در قرارداد کرسنت سایر قراردادهای گازی ایران را تحت تاثیر قرار داد توجه داشته باشید که شیوه قیمت‌گذاری غلط در قرارداد کرسنت فقط موجب متضرر شدن ایران در این قرارداد نمی‌شد بلکه بر روی سایر قراردادهای صادرات گاز ایران نیز تاثیر منفی می‌گذاشت، همانطور که این قرارداد به سندی برای شکایت گازی ترکیه علیه ایران تبدیل شد. خبرگزاری فارس در گزارشی با عنوان «دو شکایت گازی ترکیه از ایران امروز در دادگاه لاهه/ ادعای گران‌فروشی با استناد به کرسنت» به این موضوع پرداخته است.   *کرسنت، قراردادی پر از رشوه و فساد سومین خطای فاحش در پرونده کرسنت ناظر به وقوع فسادهای بزرگ و اعطای رشوه در جریان انعقاد این قرارداد بود. در این راستا ۴ پرونده داخلی درباره وجود فساد این قرارداد تشکیل شده است: اما مهمترین فساد رخ داده در این پرونده مربوط به اسنادی است واحد مبارزه با جرایم سازمان یافته انگلستان از دفتر عباس یزدان‌پناه یزدی کارگزار اصلی «مهدی هاشمی» به دست آورده است. پس از این اتفاق یزدان‌پناه یک جلسه مقدماتی به صورت ویدئو کنفرانس در نشست داوری شرکت کرد و اعتراف به وقوع فساد در قرارداد کرسنت کرد ولی به ناگهان پیش از ادای شهادت دوم به کلی مفقود شده و احتمالا به قتل رسید.  *بازکشت مفسدین به سمت‌های مدیریتی در دولت یازدهم ورق را به نفع کرسنت تغییر داد توضیحات بالا تنها بخش کوچکی از ابعاد مختلف قرارداد کرسنت است که موجب شد ایران مسیر ابطال این قرارداد را در دستور کار خود قرار دهد. نکته جالب اینکه انعقاد این قرارداد به حدی در تضاد با منافع ملی ایران بود که خود دولت اصلاحات نیز حاضر به اجرای آن نشد و این میراث شوم را برای دولت نهم به ارث گذاشت. بدین ترتیب در دولت نهم و دهم، ایران با کشف فساد در قرارداد کرسنت برای جلوگیری از تضییع منافع ملی کشور در ابعاد اقتصادی و امنیتی اقدام به پیگیری حقوقی این قرارداد در دیوان داوری بین‌المللی شد و تا پیش از روی کار آمدن دولت یازدهم توانست امتیازات متعددی از شرکت کرسنت بگیرد و ادعاهای خود را در محکمه اثبات کند. اما با روی کار آمدن دولت یازدهم به ناگهان در پرونده کرسنت ورق به ضرر ایران برگشت زیرا کرسنت مدعی شد که ایران در حالی مدعی وقوع فساد در این قرارداد است که در حال حاضر با روی کار آمدن بیژن زنگنه همه افرادی که در وقوع فساد در این پرونده دست داشتند در وزارت نفت ایران پست گرفته‌اند. همچنین بیژن زنگنه وزیر سابق نفت با تغییر سرداور ایران دکتر نوری و جایگزینی مختوم علی خان پاکستانی که شائبه‌هایی درباره همکاری او با شرکت کرسنت نیز وجود داشت عملا مسیر ایران برای اثبات وقوع فساد در این پرونده را مسدود کرد. مسعود میرکاظمی رئیس سازمان برنامه و بودجه و وزیر اسبق نفت در این باره می‌گوید: «یکی از راه‌های ابطال قرارداد کشف فساد در آن قرارداد است و این کار در حال انجام بود و البته کسانی که متهم به این موضوع بودند در دولت قبل به کار گرفته شدند و همین مسأله باعث شد تا ما نتوانیم ادعایمان را در دادگاه ثابت کنیم». * محاکمه زنگنه در پرونده کرسنت ورق را به نفع ایران برمی‌گرداند حال برمی‌گردیم به سوال ابتدای گزارش، راه حل تغییر محکومیت احتمالی 10 میلیارد دلاری ایران در پرونده کرسنت چیست؟ بررسی فراز و نشیب‌های این پرونده پاسخ به این سوال را راحت‌تر می‌کند. قرارداد کرسنت، قراردادی بر خلاف منافع ملی کشور بود که در دولت دوم اصلاحات و توسط بیژن زنگنه وزیر سابق نفت منعقد شد، در نتیجه افرادی که در انعقاد این قرارداد نقش داشتند و حتی حاضر به اجرای آن در دولت دوم اصلاحات نیز نشدند باید هزینه اشتباهات خود را پرداخت کنند نه اینکه این هزینه از جیب مردم برداشته شود. در این بین به نظر می‌رسد دولت سیزدهم می‌تواند با پیگیری استراتژی دولت نهم و دهم برای بازگراندن ورق به نفع ایران، محکومیت بخش دوم پرونده کرسنت را ملغی کند، همانطور که اشاره شد دولت نهم و دهم با اثبات بروز فساد و رشوه در این پرونده در آستانه پیروزی قرار داشت ولی با روی کار آمدن مجدد زنگنه ورق به نفع کرسنت برگشت. در نتیجه قطعا به جریان انداختن پرونده حقوقی زنگنه و تیم وی توسط قوه‌قضاییه در ماجرای کرسنت تنها عامل موثر و برگ برنده ایران در تغییر نتیجه حکم دیوان داوری بین‌المللی درباره بخش دوم پرونده کرسنت خواهد بود. همانطور که گفته شد وزیر سابق نفت در ماجرای کرسنت در دادگاه‌های داخلی پرونده دارد و تاکنون دو بار نیز قبل از روی کار آمدن دولت یازدهم احضار شده است. پیگیری تخلفات بیژن زنگنه وزیر سابق نفت در ماجرای کرسنت از دو جهت برای کشور حائز اهمیت است: اولا متخلفان در انعقاد این قرارداد پرضرر را به سزای کار خود می‌رساند، بدین صورت حساب کار دست مابقی مسئولان نیز می‌آید که نباید با فساد و رشوه منافع ملی کشور را زیر پا بگذارند. ثانیا ایران را از مهلکه محکومیت احتمالی 10 میلیارد دلاری در بخش دوم پرونده کرسنت نجات می‌دهد. شایان ذکر است که مجلس شورای اسلامی هفته گذشته پرونده بیژن زنگنه وزیر نفت در ماجرای تشویش اذهان عمومی درباره بنزین پتروشیمی‌ها و واردات یک میلیارد لیتر بنزین غیرمجاز به کشور را به قوه قضاییه ارسال کرد. البته ایران نسبت به جریمه‌های ذکر شده در پرونده کرسنت معترض بوده و آنها را واقعی نمی‌داند زیرا شرکت کرسنت یک شرکت صوری ضعیف بوده که احتمالا با رشوه و تحت تاثیر کم‌کاری دولت یازدهم و دوازدهم توانسته به نفع خود رای دادگاه را تغییر دهد. ضروری است دولت سیزدهم درباره زیاده‌خواهی‌های این شرکت ایستاده و حق مردم ایران را در سناریو تعریف شده پس بگیرد. انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "137361",
    "title": "صعود سه پله‌ای «گروه خلیج فارس» در رتبه بندی جهانی ‏ICIS‏ در شرایط سخت تحریم و کرونا",
    "abstract": "بر اساس ارزیابی‌ها و گزارش رسمی موسسه بین‌المللی ‏ICIS، شرکت صنایع پتروشیمی خلیج فارس با سه پله ارتقا در سخت‌ترین ‏شرایط تحریمی و پاندمی کرونا توانست در جایگاه 37 در بین یکصد شرکت شیمیایی و پتروشیمیایی جهان ایستاد.",
    "body": "به گزارش روابط عمومی گروه صنایع پتروشیمی خلیج فارس، در این ارزیابی که بر اساس اطلاعات فروش سال 2020 انجام ‏شده، گروه پتروشیمی خلیج فارس موفق به فروش 8 میلیارد و 425 میلیون دلار محصول شده و سود عملیاتی این گروه  خلیج فارس با 44.1 درصد افزایش به سه میلیارد و 134 میلیون دلار رسیده است. هم‌چنین میزان سرمایه‌گذاری شرکت در بخش پژوهش ‏و توسعه نیز 6 درصد نسبت به سال 2019  افزایش داشته است.‏ شرکت صنایع پتروشیمی خلیج فارس در حالی به این موفقیت دست پیدا کرده که اکثر قریب به اتفاق شرکت‌های مطرح دنیا و ‏منطقه در این رده‌بندی به دلیل شرایط ناشی از پاندمی کرونا دچار افت قابل توجه فروش شده‌اند، اما گروه پتروشیمی خلیج فارس توانسته است در شرایط ‏کرونا و تحریم روند رو به رشد خود را حفظ کند.‏ گفتنی است، رتبه گروه صنایع پتروشیمی خلیج فارس در این رده بندی معتبر در سال‌ 2019 ؛جایگاه چهل ام در میان یکصد شرکت برتر دنیا بوده است.  ",
    "label": "اقتصادی",
    "predicted_label": "",
    "prompt_used": ""
  },
  {
    "id": "123350",
    "title": "حجت‌الاسلام محمد اسعدی حافظ و پژوهشگر قرآن کریم بدرود حیات گفت",
    "abstract": "حجت‌الاسلام محمد اسعدی حافظ و پژوهشگر قرآن کریم و دانشیار پژوهشگاه حوزه و دانشگاه دارفانی را وداع کرد.",
    "body": "به گزارش خبرنگار قرآن و فعالیت‌های دینی خبرگزاری فارس حجت‌الاسلام محمد اسعدی حافظ قرآن کریم، دانشیار پژوهشگاه حوزه و دانشگاه دارفانی را وداع کرد. حجت‌الاسلام محمد اسعدی، دانشیار گروه قرآن‌پژوهی پژوهشگاه حوزه و دانشگاه و حافظ قرآن کریم بود. وی در روز عید د غدیر امسال در همایش ترجمان غدیر به عنوان یکی از سخنرانان به ارائه بحث علمی زیبایی با عنوان «امامت و چالش تکفیر در اندیشه شیعی» پرداخت. حجت‌الاسلام علی‌محمد حکیمیان، رئیس پژوهشگاه حوزه و دانشگاه در پیامی درگذشت این پژوهشگر را تسلیت گفت که متن آن به شرح زیر است: بسم الله الرحمن الرحیم انا لله و انا الیه راجعون امروز محمد ما همو که کلام وحی را چون محمد مصطفی حافظ بود و از مفسران شناخته می‌شد، از میانمان با بال ملائک، پروازش تا عرش برین را آغاز کرد و پژوهشگاه حوزه و دانشگاه و خیل عظیم قرآن پژوهان را غمگین و حزین ساخت. دکتر اسعدی مدیر گروه قرآن‌پژوهی پژوهشگاه، فرزند قرآن و عترت بود و عمرش را در موضوعات متنوع قرآن پژوهش کرد و به درجه هدایت اقوم رسیده بود. کلامش قرآن و نهج‌البلاغه و دغدغه خاطرش هدایت جامعه و نشان دادن جایگاه اهل بیت عصمت و طهارت در قرآن بود. مجاهدی که یک لحظه از قرآن جدا نشد و همه تلاش و کوشش خود را برای احیاء قرآن در دانشگاه‌ها با نوشتن کتب مختلف قرآنی مصروف ساخت. شخصیتی فکور، عمیق در تفکر قرآنی و بی ادعا در عین عالم بزرگ بودن، ارزش او را در حیات سعیدش دو چندان کرده بود. پژوهشگاه حوزه و دانشگاه این ثلمه بزرگ را به همکارانش در پژوهشگاه، حوزه‌های علمیه و جامعه دانشگاهی خصوصاً قرآن‌پژوهان محترم تسلیت گفته، برای خانواده محترم این دانشمند در مقابل این فقدان عظماء طلب صبری عظیم و اجری جزیل از خداوند داشته و غفران واسعه برای عزیز از دست رفته طلب می‌کند. گرچه ندای اقرء بسم ربک الذی خلق او در عرش اعلا با ملائکه الله همنوا شده و پیوسته در گوش همکاران و شاگردانش زمزمه می‌کند که ان هذا القران یهدی للتی هی اقوم. عاش سعیداً و مات سعیداً پیام تسلیت وزیر علوم منصور غلامی، وزیر علوم در پیامی خطاب به رئیس پژوهشگاه حوزه و دانشگاه درگذشت این فاضل محقق را تسلیت گفت که متن آن به شرح زیر است: حجت‌الاسلام حکیمیان؛ فقدان سرمایه‌های ارزشمند علمی و دانشگاهی خسران جبران‌ناپذیری است. خبر درگذشت استاد گرانقدر، حجت الاسلام دکتر محمد اسعدی، دانشیار گروه قرآن پژوهی پژوهشگاه حوزه و دانشگاه، موجب تأثر و تألم شد.  فقدان این استاد فرزانه و مجاهد فرهیخته را که آثار و تألیفات ارزشمندی از خود بر جای گذاشتند، به جنابعالی، خانواده محترم آن مرحوم، همکاران، دانشجویان و اساتید معزز پژوهشگاه حوزه و دانشگاه، جامعه علمی و دانشگاهی کشور تسلیت عرض نموده و از درگاه پروردگار متعال برای آن زنده‌یاد، غفران و رحمت واسعه الهی و برای بازماندگان صبر و شکیبایی مسئلت می‌نمایم. منصور غلامی وزیر علوم، تحقیقات و فناوری انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "130496",
    "title": "سیدعباسی:برای مددی آرزوی سلامتی می کنم ولی چرا کسی پیگیر کارها نیست؟/شاید کارد به استخوان بازیکنان رسیده",
    "abstract": "بازیکن اسبق تیم فوتبال استقلال گفت: مسئولان باید نوعی تعامل می‌کردند و تدبیری انجام می‌دادند که 3 بازیکن در تهران نمانند چون هوادار استقلال با این شیوه ضربه می خورد.",
    "body": "داود سید عباسی در گفت‌وگو با خبرنگار ورزشی خبرگزاری فارس، در خصوص شرایط این روزهای باشگاه استقلال اظهار داشت: استقلال چند سال است که شرایطش نگران‌کننده شده و هر عزل و نصبی در این باشگاه صورت می‌گیرد، بدون برنامه است. وی افزود: ما در این سال‌ها متوجه دلایل تغییر نشدیم و نمی‌دانیم چه اتفاقی افتاده است، اما خروجی کار نشان می‌دهد هر تغییراتی که صورت گرفته، بی اثر بوده است. هافبک اسبق استقلال در خصوص غیبت سه بازیکن در سفر این تیم به امارات به دلیل مسائل مالی عنوان کرد: واقعا از این موضوع تعجب کردم، البته من امسال پیگیر کار حسین مرادمند بودم و مشکلات او را به خوبی می‌دانم. در حق این بازیکن بدقولی صورت گرفته و در خصوص مظاهری و دانشگر اطلاع زیادی ندارم. البته من این اقدام بازیکنان را نه تایید می‌کنم و نه تکذیب، ولی باید مسائل را در دو زاویه مورد بررسی قرار بدهیم. وی خاطرنشان کرد: وقتی یک بازیکن تصمیم می‌گیرد با تیمش به کشور دیگری نرود، قطعا کارد به استخوانش رسیده و تمرکز فکری ندارد، اما از سوی دیگر هم شاید با تعصبات رنگی به این موضوع نگاه شود. نظر من این است که مسئولان باید نوعی تعامل می‌کردند و تدبیری انجام می‌دادند که 3 بازیکن در تهران نمانند چون هوادار استقلال با این شیوه ضربه می خورد. سید عباسی تصریح کرد: در خیابان در خصوص مشکلات از ما سؤال می‌شود و ما هم جوابی نداریم. مردم نگران بازی با الهلال هستند و من می‌دانم که الهلال با اختلاف بهترین تیم آسیاست. آنها دو کلاس بالاتر از فوتبال آسیا بازی می‌کنند و اگر سال گذشته تیمشان درگیر کرونا نمی‌شد تیمشان قهرمان آسیا می‌شدند. وی ضمن انتقاد از مسئولان باشگاه به خاطر احضارهای پی در پی بازیکنان به کمیته انضباطی در آستانه بازی با الهلال گفت: این اقدام جز اینکه به تیم ضربه روحی بزند، چیز دیگری نیست. استقلال در این سال‌ها به هیچ عنوان ثبات نداشته و مدیرانش تصمیمات عجیب گرفتند. حتی در کادر فنی هم ثباتی دیده نشد. در 4 تا 5 سال 6 مربی به استقلال آمده و رفته و جالب است وقتی مربی‌ای که خودش تیم را نبسته نتیجه نمی‌گیرد، به او فرصت نداده و برکنارش می‌کنند. هافبک اسبق استقلال یادآور شد: شما فکر می‌کنید مجیدی دوست داشت ریگی از تیمش برود؟ متأسفانه باید بگویم برخی‌ها که ادعای افشاگری هم دارند، در اظهاراتشان ملاحظه می‌کنند و هوادار استقلال را نادیده می‌گیرند. این اقدامات خوب نیست و اگر واقعا مسأله‌ای در باشگاه و تیم وجود دارد بهتر است هواداران در جریان آن قرار بگیرند. من خودم در این تیم بازی می‌کردم و مشکلات زیادی را تجربه کردم، اما مردم در بیرون از گود نشسته‌اند و شاید همه مشکلات را ریز به ریز درک نکنند. سید عباسی ادامه داد: من برای احمد مددی آرزوی سلامتی می‌کنم و امیدوارم او هرچه سریع‌تر از بیماری خلاص شود، اما در این برهه احساس استقلال نیاز به این دارد و حداقل دو سه نفر باید در باشگاه استقلال حضور داشته باشد تا کارها را رتق و فتق کند نه اینکه این شرایط به وجود بیاید و کار به جایی برسد که 3 بازیکن با تیم به امارات نروند. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "132608",
    "title": "ادامه تمرین استقلالی ها در ورزشگاه الوصل",
    "abstract": "تمرین روز شنبه تیم فوتبال استقلال در زمین تمرینی ورزشگاه الوصل برگزار شد.",
    "body": "به گزارش خبرگزاری فارس، تمرین روز شنبه تیم فوتبال استقلال از ساعت ۲۰:۱۰ و با صحبت‌های فرهاد مجیدی سرمربی استقلال در جمع بازیکنان و در زمین تمرینی ورزشگاه الوصل برگزار شد. بازیکنان در این جلسه تمرینی پس از گرم کردن به مرور یک تاکتیک گلزنی مشغول شدند. بخش بعدی این تمرین را مرور یک تاکتیک تیمی تشکیل داد. فوتبال درون تیمی بخش پایانی این تمرین بود. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "67304",
    "title": "پیام تسلیت وزیر ارشاد برای درگذشت «قاسم آهنین جان»",
    "abstract": "وزیر فرهنگ و ارشاد اسلامی در پیامی درگذشت قاسم آهنین جان شاعر پیشکسوت آیینی را تسلیت گفت.",
    "body": "به گزارش خبرگزاری فارس، سیدعباس صالحی، وزیر فرهنگ و ارشاد اسلامی در پیامی درگذشت قاسم آهنین جان شاعر پیشکسوت آیینی را تسلیت گفت. در متن پیام تسلیت سید عباس صالحی آمده است:    «خبر درگذشت شاعر پیشکسوت آیینی مرحوم قاسم آهنین جان موجب تاثر و تاسف شد.    فقدان این شاعر دلباخته اهل بیت و تصویرگر حماسه سازی‌های دوران پرافتخار دفاع مقدس را به جامعه ادبی بویژه اصحاب فرهنگ و ادب استان خوزستان و خانواده و علاقه مندان آن مرحوم تسلیت می‌گویم.   از درگاه خداوند منان، برای آن فقید سعید رحمت واسعه و علو درجات و برای بازماندگان صبر و اجر مسالت دارم.» انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "55035",
    "title": "نیت‌خوانی طرف‌های مذاکره از صحبت کردن به زبان فارسی+فیلم",
    "abstract": "در سال‌های اخیر، مسئولان دولت‌های بیگانه استراتژی جذب ملت ایران را در دستور کار قرارداده و با زبان فارسی برای همدردی، تبریک نوروز و موضع‌گیری‌های سیاسی، سعی در ابراز نمایشی صمیمانه و مظلومانه دارند.",
    "body": "به گزارش خبرنگار کتاب و ادبیات خبرگزاری فارس، دانستن زبان‌های مختلف و کاربرد آنها در مذاکرات سیاسی و موقعیت‌های حساس به ابزاری برای عده‌ای از سیاسیون دنیا مبدل شده است. هرچند دانستن زبان یکی از ویژگی‌های افراد محسوب می‌شود، اما در دنیای امروز و مذاکرات سیاسی و واکنش‌هایی که در جهان نگاه‌ها را به سوی خود جلب می‌کند، فارسی صحبت کردن چهره‌های سیاسی اغلب از جهات مختلف پربازدید می‌شود.  ذکاوت افراد در استفاده از زبان فارسی البته گاهی به دلیل نرم کردن افراد آن سوی میز و گاهی برای به اصطلاح همدردی با مردم ایران، تاکنون در دیدارهای رسمی کاربردهای مختلف داشته و شخصیت‌های سیاسی از این موضع تلاش می‌کنند با ایرانی‌ها ارتباط نزدیک‌تری بگیرند.   باراک اوباما، رئیس جمهور اسبق ایالات متحده آمریکا اغلب به مناسبت رسیدن نوروز باستانی پیامی به مردم و رهبران ایرانی به فارسی ارسال می‌کرد یا میکائیل کلور برشتولد، سفیر جمهوری فدرال آلمان در ایران که در مراسم رونمایی از نمایشگاه «مکاشفه و تماشا» در کاخ گلستان لحظاتی از سخنرانی خود را با زبان فارسی انجام داد، جاستین ترودو نخست وزیر کانادا پس از حادثه برای هواپیمای اوکراینی به فارسی به بازماندگان این هواپیما گفت: بدانید ما در کنار شما ایستاده‌ایم.   یا شعری که همین اواخر رجب طیب اردوغان، رئیس جمهور ترکیه خواند و البته حواشی زیادی را در پی داشت و مردم بدون مسامحه در مورد اینکه «شاید منظور اردوغان از شعری که خوانده، چیزی غیر از جدا ماندن آذربایجان ایران از جمهوری آذربایجان و تبلیغات جدایی‌طلبانه باشد» واکنش بسیار تندی به اظهارات اردوغان و باقی صداهای تبلیغاتی جدایی‌طلب نشان داده‌اند. آلن ایر٬ سخنگوی فارسی‌زبان وزارت خارجه آمریکا از جمله افرادی بود که در مذاکرات هسته‌ای وین هم حضور داشت، فارسی را خوب صحبت می‌کند. او در عین حال، فشار تحریم‌ها را موجب پای میز مذاکره آمدن ایرانی‌ها می‌داند.    جالب است بدانید سخنگویی فارسی‌زبان در وزارت خارجه آمریکا یکی از مشاغلی است که افراد حاذق در آن به کار گرفته می‌شوند که به خوبی زبان فارسی را بدانند. سحر نوروززاده از جمله سخنگوهای بخش فارسی در وزارت خارجه آمریکا محسوب می‌شود. مهم این‌که استخدام چنین افرادی، نشانه توجه به زبان فارسی از سوی سیاستمداران است. اما روز گذشته باز هم فارسی صحبت کردن یک سیاستمدار، این بار از شرق آسیا در شبکه‌های مختلف و رسانه‌ها مورد توجه قرار گرفت و بارها دست به دست چرخید. چانگ سای کِیون، نخست وزیر کره جنوبی در نشست با اسحاق جهانگیری معاون اول رئیس جمهور، فارسی صحبت کرد.   این فارسی صحبت کردن‌ها، گاهی از جانب سیاستمداران دستمایه‌ای برای نرم کردن طرف مقابل در برابر آنچه در حال مذاکره است یا همسو کردن افراد در یک مورد احساسی به کار می‌رود و گاهی نوعی نرمش را در آن سوی میز به همراه دارد.   حضور تیم رسانه‌ای قوی در طرفین مذاکره و یا شناخت زبان بدن طرف مقابل و... می‌تواند ابزاری برای ایجاد انعطاف در طرفین مذاکرات باشد. ولی حقیقت این است که فارسی صحبت کردن طرف‌های مذاکره و کسانی که معمولا خیرخواه مملکت ما نیستند، در فضای مجازی دست به دست می‌شود و ذوق‌زده‌مان می‌کند. هرچند استفاده از زبان فارسی فقط برای نرم کردن (و حتی خام کردن) طرف مقابل استفاده نمی‌شود و در برخی مقاطع، سیاسیون برای نزدیکی فرهنگ و ارتباطات صمیمانه به زبان طرف مقابل سخن می‌گویند، اما چه بسا پشت آن بیان شیرینِ پارسی‌گو، نگاه خصمانه دولت‌های غربی و اروپایی برای مخاطب قرار دادن مردم ایران و ایجاد شکاف بین طبقات مختلف از زبان مادری ایرانیان استفاده می‌شود. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "99911",
    "title": "اطلاعات شفاف،‌ مسیر خروج مسکن از رکود را روشن می‌کند؛",
    "abstract": "مدتی است شاهد بهره‌برداری و اتمام پروژه‌هایی هستیم که در قالب طرح مسکن ملی به مرحله تولید رسیده‌اند.",
    "body": "این تعداد واحدساختمانی که در 4 سال اخیر ساخته شده، صرفا نیاز یک سال اخیر کشور بوده و باید ساخت‌وساز انبوه با تداوم صورت بگیرد تا نیاز  به تولید حداقل یک میلیون واحدی مسکن در سال را پوشش دهد. از سوی دیگر این نوع قراردادهای دولتی، نمی‌تواند کاهش قیمت خرید آپارتمان در فرمانیه و مناطق اینچنینی را به همراه داشته باشد و نیاز است تا با اعمال سیاستهای مشوق و محرک، بخش خصوصی را برای این امر تقویت کرده تا چرخه تولید تا مصرف در بازارمسکن به گردش دربیاید. تقویت تولید و تقاضا،‌ کیلید ایجاد رونق در بازار مسکن؛ در اقتصاد مسکن تمام کشورها، تولید یک مولفه بسیار مهم و تاثیرگذار در کاهش قیمت و کنترل بازار به شمار می‌رود. به این صورت هرچه تولید افزایش یابد، هم قیمت ها به تعادل نسبی می رسد، هم چرخه اقتصادی تولید به مصرف به حالت نرمال درآمده و پروسه خرید و فروش توسط بخش خصوصی به تحرک در می آید. پس باید با ارائه راهکارهای محرک، تولید را افزایش داد تا تمام بخش های بازار مسکن به گردش در بی‌آید. اما افزایش تولید مسکن به منابع مالی و اعتبار بسیار نیاز دارد و تامین آن در این شرایط رکودی دشوار است. از سوی دیگر تولید کنندگان نیز باید متقاضیان مصرفی کافی داشته باشند تا هزینه های ساخت و ساز، در زمان کمی بازگردد. به این صورت نیاز است تا سیاستهایی در نظر گرفته شود تا هم تامین مالی ساخت با کمترین حاشیه سود تامین شود، هم مردم بتوانند به نقدینگی کافی برای خرید مسکن مجهز شوند. گفتنی است سیاستگذاران زیادی با ارائه راهکارهای مختلف سعی در ایجاد چنین سازوکارهایی کردند. اما مشکلات موجود در اقتصاد کلان، هیچکدام از آن تصمیم ها را به سرانجام خوبی نرساند. در این میان یک مسیر بسیار مناسب برای این مهم ایجاد شد که بتواند هر دو بخش را در یک بستر شفاف و پویا تحرک داده و ابزارهای مختلفی برای تسهیل در امر تامین مالی ایجاد کند. این مسیر بورس مسکن است که در سال گذشته ایجاد شد ولی رشد آن بسیار کند بود و استقبال زیادی از آن صورت نگرفت. خروج مسکن از رکود، درگرو توسعه بورس املاک است؛ اما بورس مسکن چگونه می‌تواند این دو سمت را بهبود ببخشد؟ ابتدا باید بخش تولید را نشانه گرفت و با ایجاد ابزارهای مختلف تامین مالی، ساخت و ساز را توسعه داد. به این صورت که سازندگان با آغاز یک پروژه، اوراق مشارکت منتشر می‌کنند و با سرمایه‌هایی که مردم با خرید آن اوراق به همراه می آورد، پروژه را به بهره برداری رسانده و ارزش افزوده ایجاد می کنند. این مهم علاوه بر اینکه به تولید مسکن کمک می کند، مردم را هم در این پروسه شریک کرده و باعث می شود مردم نیز از منافع مالی آن بهره مند شوند. گفتنی است انتشار اوراق مشارکت در ساخت، خود باعث ایجاد یک بازار ثانویه در بورس شده و خرید و فروش اوراق که با پیشرفت پروژه ارزش آن بیشتر میشود، باعث توسعه فعالیت صندوق های زمین و ساختمان در بورس می شود. لازم به ذکر است این صندوقها مدتهاست در بورس راه اندازی شده ولی آنطور که باید استقبال خوبی از آن صورت نگرفته و سالهاست پیشرفتی نداشته اند. اما این تنها سرفصل فعالیت های بورس مسکن نیست و روشهای دیگری برای کاهش قیمت آپارتمان تهران و افزایش تعداد معاملات آن در نظر گرفته شده است. برخی از این روشها شامل خرید متری مسکن، خرید ملک از طریق معاملات آتی بورس کالا و تقویت تسهیلات مسکن از طریق بورس می شود. خرید متری مسکن در بورس کالا اواسط تابستان 99 شروع کار بورس مسکن به طور رسمی اعلام شد. به این صورت که پنجمین بورس تخصصی کشور با عرضه املاک مازاد بانک ها کار خود را آغاز کرد تا بتوان از طریق آن، املاک بسیار زیادی که مالکیت آنها در اختیار بانک ها و سازمان های دولتی است، برای ایجاد تعادل در عرضه و تقاضا در بازار و جبران کمبود مسکن در کشور، فروخته شود. این مهم می توانست از طریق مزایده در بورس کالا به بالاترین پیشنهاد فروخته شود. اما قیمت زیاد آنها، متقاضی زیادی را جذب نکرد و به این صورت فروش متری مسکن در بورس کالا کیلید خورد. به این صورت که متقاضی می تواند با هر سرمایه‌ای که اختیار دارد، به خرید ملک پرداخته و از منافع آن بهره ببرند. این مهم علاوه بر اینکه متقاضیان را به سرمایه‌گذاری موثر در صنعت ساختمان با مبلغ کم نزدیک می‌کند، تولیدکنندگان انبوه ساخت و ساز را هم برای تامین مالی آغاز پروژه‌های بعدی کمک می‌کند.  قراردادهای آتی خرید مسکن مدت زیادی است محصولات متعددی در بورس کالا در قالب قراردادآتی به فروش می رسد. به این صورت که متقاضی خرید طلا یا زعفران با پرداخت قیمت محصول، امتیاز دریافت آن در سال بعد را خریداری می کند تا از نوسانات نرخ آن بهره ببرند. این مهم مزایای بسیاری برای هر دوسمت خریدار و فروشنده دارد تا بدون پرداخت هزینه نگهداری و جابجایی کالا، معاملات خود را انجام دهند. حال این فرآیند در بازار مسکن روی می دهد و مالکان واحدهای ملکی با عرضه آنها در بورس کالا، به صورت قرارداد آتی فروش خود را انجام داده و برای ساخت و سازهای بعدی خود، تامین مالی انجام دهند. این مهم می تواند با تضمین اعتبار از سوی سازنده، در اواسط مرحله ساخت نیز روی دهد و پروسه ای شبیه پیش فروش ملک ایجاد شود. به این صورت هم خریدار از تورم افزایش قیمت آپارتمان تهران که بسیار زیاد است در امان می ماند، هم فروشنده به نقدینگی مورد نیاز خود برای تکمیل پروژه یا آغاز ساخت و ساز بعدی خود می‌رسد. از سوی دیگر این فرآیند در بستری شفاف و مطمئن روی می‌دهد تا امکان کلاهبرداری در این بخش از بین برود. شفافیت،‌ موتور محرک بازار مسکن؛ گفتنی است این ابزارها و توسعه بخش های دیگر همچون لیزینگ مسکن، اوراق رهن ثانویه که به تقویت تسهیلات می انجامد، با وجود اطلاعات بروز از ارزش املاک و اطلاع رسانی آنها امکان‌پذیر خواهد بود. اطلاعاتی که وجود آنها علاوه بر بورس به تمام بخش های بازار مسکن کمک می کند و شفافیت را به این بخش می افزاید. وزارت راه و شهرسازی نیز برای تحقق این شفافیت سامانه ای با عنوان \"سابا\" ایجاد و مشاورین املاک را موظف به درج کدرهگیری در این سامانه کرد تا تمام معاملات ملکی در این سامانه ثبت شود. اما سامانه کیلید بهره برداری از این سامانه را به حداکثر رساند و با پردازش اطلاعات موجود در این سامانه و طبقه بندی آنها، نوسانات قیمت تمام املاک در مناطق مختلف را به صورت نمودارهای کاربردی،‌ در بخش اطلاعات بازار مسکن کیلید منتشر کرد. سامانه هوشمند کیلید علاوه بر ارائه اطلاعات کافی از این بازار، هوش مصنوعی را به فعالیت‌های مشاورین املاک افزوده و به ایجاد ابزارهای مختلف برای افزایش سرعت و کیفیت معاملات پرداخته است. به این صورت که متقاضیان خرید آپارتمان در سعادت آباد، می‌توانند به راحتی نیازها و سلایق خود را وارد کرده و هوش مصنوعی را برای جستجو در میان انبوهی از فایلهای متناسب با مولفه‌های مذکور در سعادت آباد بکار بگیرند. کیلیدی برای گشایش تمام دربهای بازار مسکن؛ از طرفی کیلید با استفاده از تمام ابزارها واطلاعات فوق، فعالیت مشاورین املاک را توسعه داده و به افزایش فعالیت آنها کمک کرده است. به طوری که فایل‌های خرید آپارتمان در فرمانیه که متقاضی خرید زیادی نداشته اند، با استفاده از سامانه کیلید با سرعت بسیارخوبی به فروش می رسند. از سوی دیگر امکانات متعدد کیلید برای مشاورین املاک که در بخشی مجزا با عنوان(KiliDpro)  در اختیار مشاوران املاک قرار می‌گیرد، فعالیت آنها را با سرعت و کیفیت بسزایی همراه می‌کند. در مجموع سامانه کیلید علاوه بر اینکه سرعت، کیفیت و آگاهی را به معاملات ملکی مردم افزوده، مشاورین املاک را هم برای توسعه کسب و کارشان یاری ‌رسانده است. از سوی دیگر این سامانه می‌تواند یک راهنما و منبع اطلاعات موثق، برای توسعه فعالیت بورس مسکن بوده و به توسعه ابزارهای آن کمک کند.",
    "label": "اقتصادی",
    "predicted_label": "",
    "prompt_used": ""
  },
  {
    "id": "140807",
    "title": "روایت جلال آل‌احمد از فحش دادن به شاه و دست‌بوسی روشنفکران",
    "abstract": "جلال آل احمد نوشته است: «ما که قلم می‌زدیم و می‌زنیم و هنرمندیم و اجتماعات و الخ... را از راه روشنفکری می‌پیماییم و می‌پیمودیم، ‏باید هم تنها تکیه‌گاه قدرت و حرفمان همین مردم باشند و آرایشان.»",
    "body": "به گزارش خبرنگار کتاب و ادبیات خبرگزاری فارس، کتاب «نمایندگان امر/ نمایندگان کلام» تمرکز خود را بر تاریخ و اتفاقات پیرامونی کانون نویسندگان ایران از سال ۱۳۴۵ تا ‏‏۱۳۵۷ می‌گذارد. در این کتاب شما با روایت‌های متفاوت و تازه براساس خاطرات و یادداشت‌ها و اسناد تا به امروز کامل ‏منتشر نشده سازمان ساواک مواجه می‌شوید. روایت‌هایی از افراد نام‌آشنایی همچون جلال آل‌احمد، سیمین دانشور، ‏غلامحسین ساعدی، رضا براهنی، محمود اعتمادزاده، علی اصغر حاج سیدجوادی، احمد شاملو، محمود دولت‌آبادی، ‏اسماعیل خویی و تعداد دیگر از نویسندگان و شاعران. این روایت‌ها تفاوت اصلی خود را در تازه بودن زاویه دید و مبنای ‏روایتی در نظر می‌گیرند. روایت‌هایی براساس منابع دسته اول و کمتر دیده شده.  در بخشی از کتاب که مربوط به آل‌احمد و یادداشت‌های روزانه‌اش از دیدار با عباس هویداست آمده است: «بحث در این است که ما که قلم می‌زدیم و می‌زنیم و هنرمندیم و اجتماعات و الخ... را از راه روشنفکری می‌پیماییم و می‌پیمودیم، ‏باید هم تنها تکیه‌گاه قدرت و حرفمان همین مردم باشند و آرایشان، و در این زمینه اگر گلستان می‌رود و از آن در دیگر وارد می‌شود، یعنی ‏در حقیقت، تکیه‌گاه اصلی را از دست داده و به قدرت سرمایه تکیه کرده، یا آن هادی هدایتی که به من می‌گوید چرا به شاه فحش ‏می‌دهی، حق دارد، چرا که شاه را تکیه‌گاه خودش کرده، یا ملکی که می‌گوید چرا پیش هویدا رفتی و پیش مصدق نیامدی و من می‌گویم ‏چون پیش مصدق به‌قصد دست‌بوس رفته بودید و الخ، یا طاهباز و ساعدی که می‌گویند چرا میتینگ می‌دادی در حضور هویدا و الخ... ‏این‌ها همه دارند تکیه‌گاه را در چیز دیگری غیر از قلم و روشنفکری می‌جویند. این‌ها همه دارند بدل می‌شوند به آدم‌های مستقر و ‏Stable‏ ‏و من این یکی را نمی‌خواهم باشم، پس همچنان باید کاری را بکنم که تاکنون کرده‌ام، و چاره‌ای ندارد، حساب‌ و کتاب هم برنمی‌دارد. ‏محمد مسعود هم که شدم، دنبال ناز و نعمتِ گلستان که نرفته‌ایم تا برای حفظش و برای تحویلش ‏به نسل بعد، محافظه‌کار بشویم. دنبال خراب کردن استقرارها بوده‌ایم که با مختصر محافظه‌کاری، اساسش می‌لنگد. این است مطلب ‏اصلی، گر چه هنوز در این زمینه خیلی حرف‌ها هست که باید روشنش کنم برای خودم، و به همین دلیل است که نوشتن چیزی به اسم ‏‏«استبداد»، یا «در صراحت وقاحت استبداد»، یا «در وقاحت صراحت استبداد» را طرح ریخته‌ام، حاوی حرف و سخن و قضایای این دو سه ‏هفته اخیر قبل از بیکار شدن با تمام این حرف و سخن‌ها. دست کم برای روشن کردن خودم، که اینجا شرق است و آزادی را نمی‌فهمد ‏و مردم خودشان (علی‌الخصوص روشنفکر جماعت بی‌بته) مستبد را لازم دارند (و شک من در این دو رو پنداشتن خود، به علت ترس از ‏همین استبداد و فحوایی [است] که از آن در کار می‌آید) که این‌جوری می‌شود و تو که روشنفکری، چه جوری گیر کرده‌ای و الخ... و این ‏همکارانت و آن دولت و آن خوانندگان و این جوان‌ها و آن مدرسه‌رفته‌ها و این رؤسا و الخ... می‌خواهم تمام محیط زندگی‌ام را در این دو ‏هفته خلاصه کنم. یک اتوبیوگرافی سخت فشرده و در یک مدت معین. یک شرح ماوقع کامل.‏» اینها بخشی از کتاب «نمایندگان امر/ نمایندگان کلام» از یادداشت‌های جلال بود که روز شنبه از سوی انتشارات امیرکبیر روانه بازار کتاب شد. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "55848",
    "title": "رای هواداران به صعود سن ژرمن و چلسی",
    "abstract": "هواداران معتقدند تیم های فوتبال پاری سن ژرمن و چلسی مجوز صعود به مرحله نیمه نهایی لیگ قهرمانان اروپا را دریافت می کنند.",
    "body": "به گزارش خبرگزاری فارس، امشب دو دیدار برگشت مرحله یک چهارم نهایی لیگ قهرمانان اروپا انجام می شود. در پاریس، تیم پاری سن ژرمن میزبان بایرن مونیخ است. در بازی رفت که هفته قبل انجام گرفت، پاریسی ها 3 بر 2 قهرمان فصل قبل اروپا را شکست دادند. به همین خاطر بایرن در بازی امشب کار بسیار سختی در خانه حریف خواهد داشت. زیرا باید گلی را دریافت نکند و حتی 2 گل هم بزند تا به جمع 4 تیم برسد. چلسی در دیدار رفت 2 بر صفر مقابل اف.ث پورتو پرتغال به برتری 2 بر صفر رسید و برای بازی برگشت که میزبان است، در شرایط خوبی برای صعود قرار گرفت. در ارتباط با این بازی ها، سایت یوفا اقدام به نظر خواهی از هواداران کرد و نظرشان در مورد تیم های صعود کننده از این دو دیدار را پرسید. در مورد بازی پاریس، 57 درصد شانس صعود برای سن ژرمن و 43 درصد برای  موفقیت بایرن قائل شدند. اما در ارتباط با مصاف دوم، 88 درصد گفتند که چلسی به مرحله بعد می رسد و 12 درصد هم عنوان کردند پورتو دست به شگفتی زده و با کسب نتیجه ای غیر قابل انتظار حریف انگلیسی را مغلوب خواهد کرد تا به نیمه نهایی برسد. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "36687",
    "title": "نیروگاهی که زیر بمباران بعثی‌ها خم به ابرو نیاورد/ اروپا: نیروگاه بوشهر ۲ سال دیگر خراب می‌شود!",
    "abstract": "۱۳ اسفند سال ۱۳۶۳ شمسی، ارتش رژیم بعثی عراق نیروگاه هسته‌ای بوشهر را هدف حمله قرارداد و این اولین و آخرین حمله نبود. از همان‌موقع نیروگاه بوشهر خاری بود در چشم دشمنان ایران.",
    "body": "همین دیروز| گروه تاریخ خبرگزاری فارس ـ امین رحیمی: سال ۱۳۵۳ شمسی ایران توافقنامه‌ای با شرکت آلمانی «کرافت ورک یونیون» منعقد کرد برای ساخت رآکتور اتمی نیروگاه بوشهر. ۲ سال بعد هم قراردادی بسته شد و مقداری از مبلغ قرارداد پرداخت شد و کار پیش رفت تا سال ۱۳۵۷. تا روزهای ابتدایی انقلاب حدود یک دهم تجهیزات این نیروگاه وارد ایران شده بود، ولی اسفند آن سال شرکت آلمانی نیروهایش را فراخواند و کار خوابید. ایران آن‌موقع قراردادهای جانبی هم بسته بود با شرکت‌های اروپایی از جمله در ایتالیا و انگلستان برای ساخت تجهیزات فنی نیروگاه و فرآوری اورانیوم که البته همه‌شان کار را رها کردند و رفتند که رفتند!  عکسی منسوب‌ به عملیات عمرانی ساخت نیروگاه بوشهر بعثی‌ها چه کردند؟ سال ۱۳۵۸ ایران و شرکت آلمانی از هم شکایت و شکایت‌کشی کردند و عاقبت شرکت آلمانی موظف شد قطعات و تجهیزاتی را که تا آن‌موقع در آلمان ساخته بود، تحویل ایران دهد. جنگ تحمیلی هم که شروع شد، کار سخت‌تر شد؛ تحریم‌ها از راه رسیدند و دولت آمریکا محدودیت گذاشت برای انتقال تجهیزات هسته‌ای به برخی کشورها از‌ جمله ایران. با‌ این ‌حال در سال‌های جنگ، کار تکمیل نیروگاه نیمه‌تمام بوشهر به‌کندی ادامه یافت و آلمانی‌ها هم در مقاطعی از سر اجبار و براساس قرارداد در نیروگاه حضور داشتند و بعثی‌ها هم هرچقدر توانستند به نیروگاه بوشهر حمله هوایی و موشکی کردند.  روزهایی که رآکتور اتمی بوشهر شکل می‌گرفت قطعات نمی‌رسید! اولین حمله سال ۱۳۶۱ بود، ولی عراقی‌ها حساب نکرده بودند که بتن نیروگاه چقدر قوی است؛ آسیبی جزیی به گنبد نیروگاه وارد شد و تمام. فروردین سال ۱۳۶۲ هواپیماهای عراقی دوباره آمدند و نیروگاه بمباران شد. این‌بار بخشی از تجهیزات و محوطه نیروگاه آسیب دید. بهمن و اسفند سال ۱۳۶۳ دوباره به نیروگاه حمله شد و خساراتی بار آمد. تا سال ۱۳۶۵ نیز هنوز همه قطعاتی که قرار بود از آلمان به ایران برسد، از راه نرسیده بود. دلیلش هم این‌که آمریکا به دولت آلمان فشار می‌آورد که مجوز صادرات قطعات را صادر نکند. بسیاری از کارشناسان نیز معتقدند حمله رژیم بعثی به نیروگاه بوشهر که هیچ ضرری برای عراق نداشت و چون نیمه‌کاره بود نفعی هم برای ایران نداشت و اصلا تأثیری هم در جنگ نداشت در واقع به‌ تحریک آمریکا و برای جلوگیری از دستیابی ایران به دانش هسته‌ای بوده است. آن سال‌ها به دلیل کارشکنی و وقفه آلمانی‌ها در پیشبرد کار در مقاطعی گزینه‌هایی نظیر مشارکت با آرژانتین و اسپانیا و روسیه برای تکمیل نیروگاه مطرح شد.  مهندسان آلمانی در داخل نیروگاه بوشهر آمریکا اجازه نمی‌دهد! بهمن سال ۱۳۶۵ گروهی از مهندسان و کارشناسان اتمی فرانسوی به ایران آمدند تا خسارات ناشی از بمباران نیروگاه توسط عراق را بررسی کنند و این گروه اعلام کردند نیروگاه تا تکمیل فاصله زیادی دارد. اواخر آبان سال ۱۳۶۶ بمب‌افکن‌های عراق چندبار به نیروگاه رسیدند و ۲۰ نفر از کارکنان و مهندسان و افراد نظامی محافظ نیروگاه شهید شدند. خساراتی هم بار آمد و گزارش شد: «حدود ۳۰ بمب و موشک طی ۳ حمله به سوی تأسیسات انرژی اتمی اصابت کرده که ۱۰ عدد آن‌ها مؤثر بوده و به بخشی از ساختمان‌ها و تأسیسات آسیب وارد کرده، ولی قابل‌جبران است.»  عکسی از نیروگاه بوشهر در دهه شصت؛ روزهایی که نیروگاه زیر بمباران هوایی بود حملات عراق ادامه داشت و کار تکمیل نیروگاه هم به هر زحمتی بود، تداوم یافت. شرایط کار البته متفاوت بود؛ این روایت دکتر «رضا امراللهی» رئیس اسبق و از مدیران سازمان انرژی اتمی در دهه ۶۰ و ۷۰ شمسی است: «عراقی‌ها جمعا ۹ بار نیروگاه بوشهر را بمباران کردند. در یکی از این بمباران‌ها یکی از مهندسان آلمانی کشته شد که البته ۱۴ نفر از مهندسان ما هم در این حادثه شهید شدند. آلمانی‌ها بعد از این اتفاق مجددا شروع به آزار و اذیت ما کردند و دوباره پیمان‌شکنی کرده و این قضیه کشته‌ شدن مهندس خود را مستمسک قرار دادند. گرچه تمام این رفتارها و حرف‌های آن‌ها بهانه بود، چون در کنار جلسه‌های آژانس بین‌المللی، وزیر صنایع و تحقیقات آلمانی‌ها که در واقع تصمیم‌گیرنده آخر در مورد ساخت نیروگاه بوشهر بود بارها به من گفته بود: حتی اگر ما بخواهیم که ساخت نیروگاه بوشهر را تمام کنیم آمریکا این اجازه را به ما نمی‌دهد؛ چون ما متحد آمریکا هستیم. من به او گفتم مگر شما ادعا نمی‌کنید که کشور مستقلی هستید، پس چرا تحت ‌تأثیر آمریکا قرار می‌گیرید؟»  نیروگاه بوشهر در روزهای سخت با زحمت فراوان حفظ شد و توسعه یافت و سرانجام دانش هسته‌ای در ایران بومی شد عاقبت چه شد؟ عاقبت، جنگ تمام شد و رژیم بعثی عراق رفت و آن آمریکایی‌ها که صدام را برای بمباران نیروگاه بوشهر تحریک می‌کردند، رفتند و آن شرکت‌ها که تعهدشان را تکمیل نمی‌کردند، دنبال دیکتاتور عراق، ولی نیروگاه هسته‌ای بوشهر ماند و تکمیل شد و در دهه‌های بعد توسعه یافت و برق تولید کرد و در خدمت انرژی و صنعت کشور قرار گرفت و در همه این سال‌ها شد فرصت و امکانات اصلی ایران برای یادگیری فناوری‌های اتمی و بومی‌سازی دانش هسته‌ای. حالا اروپایی‌ها وقتی می‌رفتند چه می‌گفتند؟ «امراللهی» خوب یادش هست: «وقتی اروپایی‌ها نیروگاه بوشهر را رها کردند و رفتند، می‌گفتند این نیروگاه ۲ سال دیگر خراب می‌شود»! امروز در تاریخ مناسبت‌های دیگری هم هست امروز ۱۳ اسفند مصادف با ۳ مارس میلادی و ۱۹ رجب هجری قمری در تقویم تاریخ، مناسبت‌های دیگری هم دارد. ـ درگذشت «ابن خلف مالکی» عالم و فقیه مشهور در سال ۴۷۴ قمری ـ رحلت فقیه جلیل «سید دلدار علی نقوی» عالم بزرگ هندی در سال ۱۲۳۵ قمری ـ رحلت عالم بزرگوار آیت‌الله «محمد خالصی زاده» فقیه عالی‌قدر شیعه در سال ۱۳۸۳ قمری ـ درگذشت «رابرت هوک» دانشمند معروف انگلیسی در سال ۱۷۰۳ میلادی ـ زادروز آیت‌الله «سید محمود طالقانی» روحانی مبارز در سال ۱۲۸۹ شمسی انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "16342",
    "title": "بورکی غایب بزرگ زنبورها",
    "abstract": "دروازه بان اصلی تیم فوتبال بورسیادورتموند غایب بزرگ زردپوشان مقابل آگسبورگ است.",
    "body": "به گزارش خبرگزاری فارس، بورسیادورتموند مجبور است در بازی خانگی امشب با آگسبورگ از رومان بورکی چشم پوشی کند. دروازه بان سوئیسی به علت مصدومیت کتف در تمرین روز گذشته، از کادر بازیکنان تیم برای مصاف امروز کنار گذاشته شد. به این خاطر ادین ترزیچ، سرمربی جوان و جویای نام دورتموند از «ماروین هیتس» ، گلر ذخیره اش استفاده خواهد کرد. طبق اعلام بیلد، بورکی از ناحیه کتف احساس درد می کند و اکنون مشغول درمان زیر نظر کادر پزشکی است. با  توجه به این شرایط مشخص نیست در بازی بعدی بتواند در خدمت سیاه و زردپوشان باشد. این بازیکن ملی پوش برای تیمش در فصل جاری در 20 بازی به میدان رفته است. انتهای پیام/ ",
    "label": "ورزشی",
    "predicted_label": "",
    "prompt_used": ""
  },
  {
    "id": "4085",
    "title": "آغاز پیش‌فروش خودروی «تارا» از 20 دی",
    "abstract": "پیش فروش خودروی «تارا» از شنبه 20 دی آغاز می شود، در این طرح، «تارا» در دو نوع دستی و اتوماتیک با موعد تحویل حداکثر یک ساله عرضه خواهد شد.",
    "body": "اخبار شرکت ها: به نقل از ایکوپرس، طرح پیش فروش محصول جدید گروه صنعتی ایران خودرو که با تلاش‌های شبانه روزی جهادگران سنگر تولید، در شرایط سخت تحریم به ثمر نشسته است، از روز شنبه ۲۰ دی ماه آغاز می شود و تا پایان روز دوشنبه ۲۲ دی ماه ادامه خواهد داشت. موعد تحویل محصول، از تیر تا دی ماه ۱۴۰۰ پیش بینی شده است. در این طرح،‌ تارا در رنگ های متنوع و در دو نوع دستی و اتوماتیک عرضه می شود. ویژگی‌ها،‌ تجهیزات و تصاویر محصول جدید ایران خودرو در سایت این شرکت به نشانی ikco.ir در دسترس همگان قرار دارد. مشتریان نهایی نیز پس از گذشت حداکثر سه روز از اتمام مهلت ثبت نام، از طریق قرعه کشی با حضور نمایندگان نهادهای ناظر تعیین خواهند شد. به منظور مشارکت مشتریان واقعی، محدودیت ثبت نام در این طرح  نیز درنظر گرفته شده است. متقاضیان می توانند برای کسب اطلاعات دقیق از بخشنامه،‌ به سایت فروش اینترنتی ایران خودرو به نشانی esale.ikco.ir مراجعه کنند. شماره تلفن ۰۲۱۸۲۲۷۲۷۲۷ مرکز تماس ایران خودرو برای پاسخگویی حین ثبت نام درنظر گرفته شده است. انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "55010",
    "title": "اسکن بیش از ۱ میلیون و ۱۰۰ هزار برگ سند در کتابخانه مجلس",
    "abstract": "معاون فنی کتابخانه مجلس گفت: تاکنون بیش از ۱ میلیون و ۱۰۰ هزار برگ سند اسکن شده که در اولویت بارگذاری است، اگر پژوهشگری به این منابع نیاز داشت می‌تواند به آنها دسترسی داشته باشد.",
    "body": "به گزارش خبرنگار کتاب و ادبیات خبرگزاری فارس، زهرا عبداللهی معاون فنی کتابخانه، موزه و مرکز اسناد مجلس شورای اسلامی در نخستین فصل سال ۱۴۰۰ به پرسش‌های خبرنگار فارس پاسخ گفت. رییس جدید کتابخانه مجلس شورای اسلامی در نخستین نشست خبری‌اش، از انجام طرح بزرگ دیجیتال‌سازی و بارگذاری نسخ‌خطی و اسناد خبر داده بودند. این اقدامات در چه مرحله‌ای است؟ در زمینه منابع خطی بیش از ۹۰ درصد منابع تصویربرداری شده و بخش زیادی از آن در درگاه کتابخانه مجلس قابل مشاهده است. این کار در سال‌های گذشته انجام شده و هنوز قابل مشاهده است. با حضور حجت‌الاسلام والمسلمین غلامرضا قاسمیان ریاست کتابخانه و تعیین اولویت‌های کاری، اعلام شد قصد کتابخانه بر پایان اسکن منابع و بستن درهای مخازن است. بر این اساس در بخش دیجیتال، اولویت تعریف و براساس آن، کار در حال انجام است. در این  میان رف‌خوانی مخازن نیز انجام و مشخص شد که چه منابعی نیاز به مرمت و اسکن دارند. منابع خطی که نیاز به تصویربرداری دارند حدود ۲۵۰۰ نسخه است که تاکنون بیش از ۱۵۰۰ نسخه آن انجام و بقیه در مراحل انجام است. بنابراین در بهار سال ۱۴۰۰ کتابخانه نسبت به بارگذاری همه منابع خطی و سپس اسناد با رویکرد جدید و ارائه به پژوهشگران اقدام خواهد کرد. پروژه اسکن اسناد نیز به صورت جدی و با حجم وسیع در حال انجام است. این کار از طریق جذب نیروی پروژه‌ای و همچنین همکاران کتابخانه، هم‌زمان در دو بخش انجام می‌شود. اسناد پیش از انقلاب با دستگاه‌های پیشرفته موجود در بخش اسکن و اسناد بعد از انقلاب که با تهیه پنج دستگاه جدیدA۳  و A۴   با سرعت خوب در حال اجراست. دستگاه‌های موجود در کتابخانه گاهی خراب و غیرقابل استفاده بودند که در این مدت با تعمیر پنج دستگاه موجود با ظرفیت همه دستگاه‌ها، تمام وقت در حال کار هستند. زمان شروع اسکن منابع اسنادی از اوایل مهرماه بود که با توجه به شیوع کرونا و حضور کمتر کارمندان، گاه تعطیلی کامل، خرابی دستگاه‌ها و مواردی از این قبیل، در ۶ ماهه شروع کار تاکنون بیش از یک میلیون و ۱۰۰ هزار برگ سند اسکن شده‌ است که در اولویت بارگذاری قرار دارند. البته اگر پژوهشگری به این منابع نیاز داشته ‌باشد، چنانچه تصویر آن موجود باشد در اولین فرصت و برای مواردی که تصویر ندارد، پس از تصویربرداری ارسال می‌شود. البته به موازات اسکن منابع، هم‌زمان کار ساماندهی و برگ‌شماری اسناد پیش از انقلاب و بعد از انقلاب نیز در حال انجام بوده تا به آمار دقیقی از موجودی این منابع دست پیدا کنیم. * به نظر شما چه زمانی امکان رونمایی از اقدامات و منابع دیجیتال‌سازی شده وجود دارد؟ موانع زیادی باعث شده که کتابخانه نتواند تصویربرداری از منابع را در سال ۹۹ به پایان برساند که برخی ذکر شد؛ اما حجم فعالیت‌هایی که در حوزه تصویربرداری از منابع انجام شده بسیار بالا و قابل توجه است که می‌توان با سایر مراکز مقایسه کرد. این فعالیت در کتابخانه مجلس در حال انجام است و امیدواریم بتوانیم به نتایج خوبی برسیم. پس از پایان این منابع (خطی و اسناد) اولویت بعدی کتابخانه مجلس، اتمام تصویربرداری از منابع سنگی، سربی و نشریات است. اما باید توجه داشت که در کنار پروژه بزرگ اسکن منابع، در کتابخانه، اقدامات زیربنایی شامل شمارش منابع (رف‌خوانی)، تصویربرداری و آماده‌سازی نرم‌افزار برای ارائه منابع دیجیتال در حال انجام است و بهار ۱۴۰۰ این فعالیت‌ها قابل مشاهده و عرضه بوده و رونمایی می‌شود. * پژوهشگران چگونه می‌توانند به این منابع دسترسی پیدا کنند؟ ‌ پژوهشگران همانند گذشته می‌توانند به راحتی منابعی را که در درگاه کتابخانه عرضه شده، مشاهده و دانلود کنند. به غیر از این منابع، چنانچه تصویر منبعی را خواسته ‌باشند، از طریق مراجعه حضوری، ایمیل و تلفنی که در نظر گرفته شده، در کمترین زمان ممکن منبع مورد نظر را درخواست داده و بدون محدودیت به آن دسترسی پیدا می‌کنند. حتی کارشناسان ما در بخش‌های مختلف، آماده پاسخگویی به پرسش‌ها و ارائه خدمات غیرحضوری درخواست شده، هستند. * آیا برای سال ۱۴۰۰ برنامه خاصی برای دسترسی ساده‌تر پژوهشگران به اطلاعات دارید؟ در سال ۱۴۰۰ ادامه تصویربرداری منابع خطی و منابع اسنادی تا پایان پروژه انجام خواهد شد. همچنین تصویر این منابع در درگاه کتابخانه برای استفاده پژوهشگران ارائه می‌شود. البته منابعی که قابل بارگذاری بوده و محدودیت ارائه نداشته‌ باشد. پس از پایان این پروژه، نشریات کتابخانه در اولویت قرار دارند، زیرا کتابخانه مجلس یکی از بهترین مراکز کشور از نظر مطبوعات و نشریات قدیمی است و باید این کار نیز به سرانجام برسد. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "14393",
    "title": "میزگرد «سفیر عشق»| ای کاش برگردان فارسی کلمه «گیم» برجام بود!/ سال آینده فصل «قیام» و «انتقام» است",
    "abstract": "تهیه‌کننده بازی سفیر عشق گفت: متأسفانه هنوز هم کم‌تر مسؤولی صنعت بازی را جدی می‌گیرد، ای کاش برگردان فارسی کلمه «گیم» بشکه نفت می‌شد، یا برجام، یا دکل نفتی و انرژی هسته‌ای ولی «بازی» نمی‌شد تا آقایان تصمیم‌گیرنده که امضاهای‌شان میلیاردها دلار در این کشور ارزش دارد، می‌فهمیدند کشورهایی هستند که بودجه سالانه‌شان از طریق بازی‌ها تأمین می‌شود.",
    "body": "خبرگزاری فارس؛ سعیده اسدیان: امسال صنعت بازی ایران با یک اتفاق خوب مواجه شد، رویدادی به بزرگی رونمایی از بزرگترین پروژه تاریخی ـ مذهبی ایران در حوزه بازی‌های رایانه‌ای، پروژه‌ ای که کمتر از دوماه از رونمایی و عرضه آن می گذرد و در این مدت کم حالا چشم هر بیننده ای را خیره کرده است. «کیان» در«مختارنامه» داوود میرباقری، این بار در«سفیرعشق» در قد و قامت «مهران» حاضر شده است. «مهران» گیمر را همراه  داستان خود می‌کند تا او را به کوفه سال 61 هجری و هنگامه حضور حضورمسلم بن عقیل(ع) در این شهر ببرد. «سفیرعشق» یک بازی اکشن سوم شخص در سبک Hack and slash، است که نسخه اول آن روی پلتفرم PC منتشر شد، یک بازی شمشیری قصه گو که به گفته سازنده آن همان دلیلی است که بازی «سفیرعشق» را برای مخاطب جذاب خواهد کرد. به همین جهت در یک میزگرد تخصصی که با حضور مهدی جعفری جوزانی تهیه کننده پروژه، عماد رحمانی کارگردان، بنیامین شجاعی مدیر هنری و میلاد علیقلیا کارگردان فنی سفیر عشق در خبرگزاری فارس برگزار شد، این بازی مورد نقد و بررسی قرار گرفت و به سوالات مخاطبان سفیر عشق پاسخ داده شد. آنچه در ادامه می خوانید مشروح گفت و گوی خبرگزاری فارس با تیم سازنده «سفیر عشق» است. فارس: ایده ساخت سفیر عشق از کجا آمد؟ جعفری جوزانی: ایده ای در گذشته در ذهن ما بود تا با الهام از اثر فاخر سریال مختارنامه و پس از استقبال مخاطبان از این سریال روایت تاریخ اسلام در سال های 60 تا 64 درقالب بازی رایانه ای و با یک سه گانه روایت داستانی داشته باشیم که امروز شاهد اولین قسمت از این سه گانه پس از سه سال  هستیم.  فارس: از ویژگی های منحصر به فرد بازی سفیر موردی هست که تاکنون اعلام نشده باشد؟ مهدی جعفری جوزانی: پروژه سفیر عشق در حد خودش چیزی کم از مختارنامه ندارد، ما الان شهرک سینمایی مجازی مکه و کوفه و کلی ادوات جنگی داریم که می توان با آنها پروژه سینمایی ساخت، بزرگترین اتفاق بازی سفیر عشق نیست بلکه رسیدن به یک دستاورد فنی و هنری است که ثمره آن را در نسخه های بعدی یعنی «فصل انتقام»، «فصل قیام» و حتی بازی «ژنرال» خواهید دید. این بازی آنقدر توقع هارا بالا برده که با بازی های خارجی مقایسه می شود، امروز هم تعاریف مخاطبان ما را شگفت زده کرده هم انتقادات که از همه اینها استقبال می کنیم چون باعث شد بازی بیشتر دیده شود، از همه بیشتر از خبرگزاری فارس تشکر می کنم، حمایت این مجموعه از پروژه سفیر عشق چه پیش از تولید و چه بعد از رونمایی و عرضه برای ما میلیون ها تومان ارزش دارد. فارس: سفیر عشق انتشار بین المللی همزمان هم داشت؟ جعفری جوزانی: برای انتشار بین المللی در حال رایزنی هستیم، هدف ما این است که اولاً بازی روی کنسول پلی استیشن بیاید و بعد به صورت اصولی وارد بازار جهانی شود، ما در بازار کشور پخش کننده داریم اما ناشر تخصصی نداریم و اگر در فرآیند رسیدن محصول به دست مخاطب دچار مشکل هستیم به همین دلیل است.  فارس: عرضه داخلی بازی از چه طریق صورت گرفت؟ جعفری جوزانی: عرضه بازی از طریق دو مارکت دیجی کالا و ربیع صورت گرفت و قرار است به زودی دو مارکت دیگر هم اضافه شود، ضمن اینکه ما در تلاش هستیم تا بازی را به صورت دیجیتال هم عرضه کنیم. فارس: برخی از کاربران بازی انتقاداتی نسبت به حرکات صورت شخصیت ها، سرعت کم بازی و عدم اجرا روی برخی سیستم ها داشتند، اینها ایرادات سیستمی کاربران محسوب می شود یا باگ هایی است که باید در نسخه های بعدی سفیر عشق اصلاح شود؟ رحمانی: خوشبختانه واکنش ها نسبت به بازی بیشتر مثبت بوده اما  نباید فراموش کنیم که سالها از عرضه آخرین بازی جدی در ایران می گذرد و چیزی که فراموش شده حداقل سیستم است. در تمام بازی های PC شرکت تولید کننده می گوید برای اینکه بهترین تجربه را از بازی داشته باشید باید فلان CPU، فلان اندازه رم و فلان کارت گرافیک را داشته باشید. من کامنت گرفتم که بازی فریم ریت ندارد، از کاربر می پرسم چه کارت گرافیکی داری می گوید 840M! می گویم حداقل سیستم 87G force است، حتی خیلی از مخاطبان نمی دانند که کارت گرافیک 950 از 870 ضعیف تر است، در حالی که تمام این موارد از طریق سایت سفیر و اینستاگرام اطلاع رسانی شده است چون اینکه کاربران حداقل سیستم رو متوجه شوند و بهترین تجربه بازی را داشته باشند برای ما مهم بود، حتی روی بسته بندی بازی هم تمام اطلاعات درج شده است.  درباره حرکت چشم و صورت کاراکترها هم همین موضوع حداقل سیستم مطرح است، احتمالا برخی مشکل کارت گرافیک داشتند البته حرکت چشم ها یک بحث فنی ساده است که می توانیم در اصلاحات بعدی اضافه کنیم. جعفری جوزانی: دانش مصرف هم مثل دانش نشر نیاز به ارتقا و توجه دارد ،من به عنوان کسی که دو دهه است در این صنعت هستم افتخار می کنم که برای اولین بار بازی ای در کشور تولید شده که حداقل نیازهای سخت افزاری آن برای ٨ ساله پیش است، ما هیچ وقت محصولی نداشتیم که اینگونه باشد. پیش بینی ما برای حجم بازی به این وسعت 49 گیگابایت  بود اما با تلاش بچه ها به 12.5گیگابایت رسید. رحمانی: یک مسأله مهم این است که بازی ها بر اساس قیمت سنجیده می شوند مثلاً  اگر سفیر وارد بازار جهانی شود پیش بینی بین 21.99 تا 24.99 دلار است اما با بازی هایی مقایسه می شود که همگی بالای 60 دلار هستند.  فارس: یکی دیگر از گلایه ها، خش دار بودن بعضی از DVD های بازی بود. جعفری جوزانی: 600 هزار DVD تکثیر شده و 200 هزار پک همگی هم در ایران، حتی در خارج از کشور هم ممکن است در تیراژ بالا مقداری خش و شکستگی وجود داشته باشد، همینجا اعلام می کنم اگر کسی مشکلی دارد می تواند از طریق سایت بازی سفیر به ما اطلاع دهد تا محصول مرجوع و نسخه بدون ایراد تحویل داده شود. البته طی توافق با مارکت های عرضه کننده آنها موظف هستند تا در صورت ایراد بازی را مرجوع کنند. فارس: برخی  از کاربران بازی معتقدند گیم پلی بازی کوتاه است، آیا این نقد را وارد می دانید یا زمان فعلی مطابق با استانداردها بوده؟ شجاعی: از لحاظ گیم پلی ما ساعت بیشتری را در نظر گرفته بودیم و دیزاینرها هم تمام تلاش خود را کردند که نه کپی خاص از بازی خاص باشه و نه ساعت آن کم شود.  از لحاظ زمانی که برای بازی گذاشتیم چیزی از استانداردها کم نداریم اما در نسخه های بعدی این گیم پلی کامل تر می شود، برخی اضافه کاری های بیهوده و صحنه های تکراری با هدف افزایش زمان فقط مخاطب را خسته می کرد، بنابراین کمی بی انصافی است اگر تایم گیم پلی را کوتاه بدانند. فارس: فصل دوم بازی چه تغییراتی دارد؟ علیقلیا: در فصل دوم شخصیت اصلی دیگر مهران نیست، با توجه به اینکه مخاطبان گرافیک کار را خیلی دوست داشتند سعی کردیم این نقطه قوت خودمان رو حفظ کنیم و بهبود ببخشیم، داستان در مکه روایت می شود و لوکیشن ها هم جدید هستند اما فلش بک هایی به کوفه خواهیم داشت. سیستم مورد نیاز برای بازی فصل دوم همچنان همان سیستم سفیر عشق خواهد بود. باید قبول کنیم صنعت گیم وجود ندارد و به جرأت همین تیمی که کار می کنند در حال آسفالت کردن یک جاده خاکی و هموار کردن مسیر برای دیگران هستند.  فارس: معمولاً ساخت بازی های مذهبی و به طور کلی کارهای مذهبی با حساسیت های زیادی همراه است، این حساسیت ها را چگونه مدیریت کردید؟ رحمانی: ما بارها گفته ایم که کار کردن در مورد تاریخ کشور افتخار ماست، عده ای می گویند چرا به سراغ تاریخ ایران نرفتیم، باید بگیوم ما حتی ممکن است در مورد اساطیر شاهنامه هم کار بسازیم و فقط این نیست که به دنبال تاریخ اسلام باشیم. یکی از دلایلی که باعث شده به بازی سازی علاقه پیدا کنم این بود که این حوزه بستر بسیارخوبی برای روایتگری است. این موضوع همیشه یکی از اولویت‌های من بوده و شاید به همین دلیل سراغ ساخت بازی موبایلی نرفتم، هرچند که بازی موبایلی قصه گو که آثار فاخر و با کیفیتی هستند هم در کشور داریم اما من پلتفرم PC را بستر مناسب‌تری برای این کار می‌دیدم. جعفری جوزانی: ما نباید فراموش کنیم که شخصیت اصلی بازی سفیر عشق هم یک ایرانی است، حتی نمادهایی مثل شمشیر و پوشش هم ایرانی است،. حتی علت اینکه ما آقای سالار عقیلی را برای تیتراژ کار انتخاب کردیم هم همین موضوع بود کهصدای سالار عقیلی صدای آثار ماندگار ایرانی است. فارس: آقای رحمانی شما گفته بودید آرزویتان این است که مجدد بازی های PC را در ایران زنده کنید؟ با سفیر عشق این اتفاق افتاده؟ رحمانی: به نظرم ما به زودی خیزش بازی هایPC را بین بچه های تولید کننده خواهیم داشت، متأسفانه مسئولان وقت بنیاد ملی بازی های رایانه ای سالها این اعتماد به نفس را گرفته بودند که این کار شدنی نیست، اما الان کار شروع شده منتها سخت تر است. کارها باید با کیفیت باشد و دیگر هرکسی نمی تواند ورود کند، قطعاً مخاطبان هم از بازی های PC استقبال می کنند.  فارس: اگر بازی اسپویل نمی شود بگویید در فصل های بعدی قرار است مخاطب با چه اتفاقاتی رو به رو شود؟ علیقلیا: فصل سوم هنوز در حد طرح است اما فصل دوم لوکیشن های جدیدتر خواهد شد، بحث بازفایت ها مطرح شده بود که قطعاً آخر بازی یه بازفایت خوب خواهد داشت، سرعت بیشتر و هک اند اسلش بیشتر خواهد بود و ممکن است خون بیشتری هم ببینیم، ضمن اینکه ارتش های بیشتری به تصویر کشیده می شوند که طبیعاتاً صحنه های عظیم تری را خواهند ساخت. رحمانی: خط روایی از جایی شروع می شود که مختار بعد از حادثه کربلا از زندان بیرون می آید و تصمیم می گیرد سفری به مکه داشته باشد، وجود زبیران و بعد برگشت و قیام مختار و رسیدن او  به تخت حکومت را خواهیم داشت. در فصل سوم حکومت به دست مختار است و در قالب سه کاراکتر مأموریت محور برای انتقام بازی ادامه پیدا می کند و در نهایت با پایان انتقام از این سه گانه خداحافظی خواهیم کرد. جعفری جوزانی: ما با مهران در تاریخ سفر خواهیم کرد و قرار است به واسطه او شخصیت های بیشتری  مثل مالک اشتر و حمزه سید الشهدا معرفی شوند، با همین مهران به تاریخ ایران هم سفر خواهیم کرد اما نیاز به زمان داریم چون تا پایان سال آینده درگیر دو نسخه مختار هستیم. فارس: با توجه به اینکه کار دلی انجام شده آیا خاطره یا تجربه خوبی از این کار برایتان به یادگار مانده است؟ رحمانی: ما با هم در طول پروژه بزرگ شدیم و حال خوبی که ایجاد شد تجربه بی نظیری از ترکیب تمام عقاید و احترام به صاحب اصلی پروژه بود، من عمیقاً به این جمله که می گویند امام حسین (ع) برای همه است اعتقاد دارم. جعفری جوزانی: توفیقی دست داد و سال 97 من همزمان با روز روز پرستار و ولادت عقیله بنی هاشم به زیارت حضرت زینب (س)  رفتم و همانجا برای موفقیت این بازی به ایشان متوسل شدم، اتفاق جالب برای من این بود که رونمایی ما به دلیل کرونا از اربعین به روز ولادت حضرت زینب (س) رسید. قطعاً روزی یک کتاب در مورد پروژه و اتفاقاتی که از سر گذراندیم و معجزاتی که در این مسیر دیدیم خواهم نوشت، به عقیده من هرکسی در این پروژه قدم گذاشت حتی شما که الان در حال گفت و گو با ما هستید، دعوت شده امام حسین بوده اید.  حرف پایانی؟ جعفری جوزانی: متأسفانه هنوز هم کمتر مسئولی این صنعت را جدی می گیرد، ای کاش برگردان فارسی کلمه گیم بشکه نفت می شد، یا برجام، یا دکل نفتی و انرژی هسته ای ولی بازی نمیشد تا آقایان تصمیم گیرنده که امضاهایشان میلیاردها دلار در این کشور ارزش دارد می فهمیدند کشورهایی هستند که بودجه سالیانه شان از طریق بازی ها تأمین می شود، می فهمیدند ژاپن 6 برابر درآمد نفتی ایران از انیمیشن و گیم کسب درآمد می کند. آن وقت امروز خیلی از مشکلات به خصوص در حوزه اقتصادی را حل کرده بودیم، اما تا این مدل تفکر خسته و کم انرژی و کم توجه وجود دارد افرادی که در این صنعت یا سایر صنایع نخبه هستند به جایی نمی رسند. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "36370",
    "title": "صالحی امیری:مرام پهلوانی قهرمانان در ذهن مردم باقی می‌ماند",
    "abstract": "در حاشیه مراسم رونمایی از سردیس و تمبر سهراب مرادی، رئیس کمیته ملی المپیک گفت: مرام پهلوانی قهرمانان، در ذهن و خاطره مردم و جامعه همیشه باقی می‌ماند.",
    "body": "به گزارش خبرگزاری فارس، در مراسمی از سردیس و تمبر سهراب مرادی قهرمان پر افتخار وزنه‌برداری جهان و المپیک با حضور سید رضا صالحی امیری صبح امروز (چهارشنبه 13 اسفند) در اصفهان رونمایی شد. در ابتدای نشست محمد طباطبایی مدیر کل ورزش و‌ جوانان استان اصفهان ضمن خیر مقدم به صالحی امیری و هیات همراه از تلاش‌ها و حمایت‌های کمیته ملی المپیک از ورزش و قهرمانان رشته‌های مختلف ورزشی تقدیر و تشکر کرد. در ادامه این مراسم عباس رضایی استاندار اصفهان نیز حضور سیدرضا صالحی امیری و هیات همراه را خیر مقدم گفت و اظهار داشت: کشورهای مختلف با تمدن های مختلف و مردمانشان برای قهرمانان ورزشی خود ارزش ویژه قائل هستند در ایران نیز این افراد همیشه مورد احترام مردم بوده ‌و خواهند بود. سهراب مرادی بعنوان اولین مدال آور طلای المپیک استان اصفهان متعلق به این شهر و استان نیست، او در دل و قلب تمام ایرانیان سراسر دنیا جای دارد و مطمئنا تلاش‌ها و افتخارآفرینی های او هیچ گاه از ذهن و یاد مردم بیرون نخواهد رفت. وی ادامه داد: امیدوارم نشست و اقدام امروز مقدمه و گامی مثبت برای جوانان و آینده سازان استان باشد تا آنان بدانند که مسئولان تلاش‌ها و زحمات قهرمانان خود را فراموش نکرده اند و برای اعتلای ورزش از هیچ همت و تلاشی فروگذار نمی کنند. از زحمات طباطبایی و تیم مدیریتی اداره کل ورزش استان تقدیر و تشکر می‌کنم. مطمئنم اداره کل ورزش استان با تیم ارزشمند و کاربلدی که در کنار طباطبایی فعالیت می‌کنند به توفیقات روزافزونی خواهند رسید.  سیدرضا صالحی‌امیری نیز از برپایی این نشست و توجه استاندار و مسئولان استان به آتیه قهرمانان و ورزشکاران تقدیر کرد و اذعان داشت: خدا را شاکرم توفیق شد بار دیگر در استانی حضور یابم که فخر ایران و ایران زمین است. این جغرافیای رمز و رازآلود همیشه نگینی ارزشمند بر انگشتری تمدن ایران زمین بوده است. نمی توان از ایران سخن گفت و بلافاصله از اصفهان در قالب تمدن ایران زمین نام نیاورد. در چندین دیدارم با توماس باخ رئیس کمیته بین المللی المپیک از اصفهان و شیراز صحبت کردم و باخ گفت که‌ کامل این دو استان را می شناسم و به دلیل علاقمندی به این تمدن چندین بار به صورت شخصی از آثار تاریخی این استان‌ها دیدن کرده ام. آن چیزی که ایران را در دنیا شناسانده و می‌درخشاند، همین تمدن و شعر و میراث ارزشمندی است که در استان‌هایی نظیر اصفهان جای دارد. از اصفهان ندای وحدت می آید که باید این اتحاد و همدلی را مدیون نگاه ویژه استاندار محترم دانست که از حواشی دوری کرده است و به متن توجه ویژه دارد. وی افزود: همچنین از طباطبایی به عنوان یکی از پرتلاش ترین مدیران ورزش در استان‌های کشور و علی مرادی رئیس سخت کوش فدراسیون وزنه‌برداری تقدیر و تشکر می کنم. جا دارد از پیشکسوت دلسوزی که ورزش و وزنه برداری استان اصفهان همیشه مدیون زحمات او بوده است و خواهد بود تقدیر کنیم، این فرد که خود از پیشکسوتان رشته وزنه برداری است و زندگی خود را وقف این رشته کرده است کسی جز استاد سیف زاده نیست. رئیس کمیته ملی المپیک با اشاره به اینکه در تاریخ ایران زمین قهرمانان فراوانی داریم اما آنهایی شایسته تقدیر هستند که به مرام پهلوانی نیز رسیده باشند، گفت: قهرمان به دنبال سکه و سکوست اما پهلوان در متن جامعه خود زیست می کند و با مردم خود می خندد و می گرید، توجه پهلوان به دردها و آلام مردمش است و هویت خودش را از مردم می گیرد. از ابتدای ورزش تا کنون بسیار مدال و مدال آور در ایران داشته ایم اما نام تختی و مرامش در ذهن و یادها مانده چراکه پرشی خوب از سکوی قهرمانی به سکوی پهلوانی داشت. سهراب مرادی چه مدال بگیرد و چه نگیرد برای مردمش محترم است چرا که مرام و منش پهلوانی دارد. او ورزشکاری نجیب است؛ به همین دلیل نیز قناعت دارد و زیاده خواه نیست و از همین رو شجاعت نیز دارد و به‌همین دلایل ظرفیتی ویژه برای استان و کشوش محسوب می شود؛ شک نداشته باشید این قهرمان با نام نیک، نجابت و شجاعتش برای نسل های بعد نیز زنده و ماندگار خواهد  ماند. وی ادامه داد: متاسفانه در جامعه سرمایه ها را مادی تعریف کرده ایم. ورزش یک جسم و یک روح دارد ، یک نکره و یک معرفه دارد؛ جسم همان میدان، سکه و‌ سکوست و روح ورزش فرهنگ ‌‌اخلاق است. تلاش وزارت، کمیته ملی المپیک و ۵۲ فدراسیون این است که بتوانیم‌ روح اخلاق و فرهنگ را در ورزش بدمیم وگرنه مانند برخی کشورهای منطقه می توان قهرمان اجاره ای آورد ‌و به سکو رسید اما سرمایه ما در ورزش سرمایه فرهنگی است.  علی مرادی رئیس فدراسیون وزنه برداری در ادامه نشست ضمن تشکر  از استاندار و مدیر کل ورزش استان اصفهان به مناسبت برپایی این نشست عنوان کرد: از رئیس کمیته ملی المپیک و هیئت همراه که وقت گذاشتند و برای این مراسم تشریف آوردند تقدیر و تشکر می‌کنم. بدون اغراق باید بگویم با حضور صالحی امیری در راس کمیته ملی المپیک نگاه‌ها به این ارگان بین‌المللی تغییر کرده و چهره‌ای فرهنگی ورزشی با رعایت اصول فرهنگی و اخلاقی را نظاره‌گر هستیم. وی ادامه داد: همچنین از ‌خانواده خیری که برای تامین یک  واحد آپارتمان جهت هدیه به سهراب مرادی حمایت کردند،  تقدیر و تشکر می‌کنم. ورزش پدیده ای اجتماعی است که می تواند با الگوسازی نقش بی بدیلی در پرورش و تربیت نسل بعدی ایران زمین داشته باشد. سهراب در ورزش امروز الگویی اخلاقی مناسب برای آینده سازان این سرزمین است و کردار و رفتار نیک او جای تقدیر دارد.  انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "26464",
    "title": "خیلی از سیاسیون افرادی را برای استخدام به ما معرفی می‌کنند/قرار نیست پسر‌ها و دختر‌های خوب را استخدام کنیم",
    "abstract": "وزیر نفت گفت:‌ یک تغییر گفتمان در وزارت نفت در حال شکل‌گیری است که فرآیند انتصاب افراد از روش‌های سنتی مانند مدرک و سابقه کاری به روش‌های توسعه یافته و از طریق اخذ گواهینامه صلاحیت حرفه‌ای تغییر یابد.",
    "body": "به گزارش خبرنگار اقتصادی خبرگزاری فارس، بیژن نامدار زنگنه وزیر نفت امروز در آئین اعطای گواهینامه‌های صلاحیت‌های حرفه‌ای مرکز صنعت نفت گفت: تبدیل ایده مرکز توسعه مدیریت در چارچوب یک نهاد کار بسیار مهمی بود. به طور کلی توسعه، محصول انسان‌های توسعه یافته است. اگر انسان‌های توسعه نیافته در صنعت نفت حضور داشته باشند، نه اینکه پالایشگاه ساخته نشود یا خط لوله کشیده نشود، بلکه توسعه اتفاق نمی‌افتد. زنگنه افزود: یکی از معیارهای مهم یک مدیر توسعه یافته مربوط به اخلاق است. یک مدیر نمی‌تواند بدون اخلاق حرفه‌ای یک پروژه را مدیریت کند، لذا اگر یک مهندس توانمند و با مهارتی داشته باشیم، ولی از لحاظ اخلاقی این فرد زندگی خانوادگی آشفته‌ای داشته باشد، نمی‌تواند مدیر یک پروژه در صنعت نفت شود. *تغییر پارادایم برای انتصاب مدیران نفتی از مدرک گرایی به گواهی‌نامه صلاحیت حرفه‌ای وی اظهار داشت: در مردادماه سال 94 تأسیس مرکز مدیریت صنعت نفت ابلاغ شد. ما ایده‌هایی را در جلسه شورای معاونان مطرح کردیم که بر مبنای آن انتصاب افراد در جایگاه‌های مدیریتی نباید صرفا بر مبنای مدرک و سابقه کاری فرد باشد. وی توضیح داد: تغییر معیارهای انتصاب افراد بر مبنای مدرک و سابقه کاری زمانی جوابگو بود، اما الان باعث اتلاف سرمایه و زمان می‌شود. مثلا در زمانی که انگلیسی‌ها در صنعت نفت حضور داشتند، ما اصلا یک مدیر با مدرک دیپلم هم نداشتیم و یک فرد با مدرک لیسانس در هر رشته‌ای می‌توانست مدیر شود. اما الان همه افراد فعال در صنعت نفت، مدرک لیسانس و فوق دکترا دارند، در نتیجه تعیین صلاحیت‌ها بر مبنای روش‌های سنتی دیگر کارآمد نیست. زنگنه گفت: در این راستا یک تغییر پارادایم در وزارت نفت در حال شکل‌گیری است که فرآیند انتصاب افراد از روش‌های سنتی مانند مدرک و سابقه کاری به روش‌های توسعه یافته و از طریق اخذ گواهینامه صلاحیت حرفه‌ای تغییر یابد. یعنی به جای اینکه وقت همکاران خود را تلف کنیم که برای ارتقا به مدرک گرایی رو بیاورند آنها را به سمت اخذ مهارت‌های حرفه‌ای هدایت می‌کنیم. وزیر نفت گفت: در گذشته و حال حاضر شاهدیم همکاران صنعت نفت ابتدا لیسانس می‌گیرند، سپس برای ارتقای شغلی فوق لیسانس می‌گیرند و برای اخذ مدرک دکترا تلاش می‌کنند. بنده طبق تجربه خود عرض می‌کنم هیچ فرقی بین فردی که مدرک لیسانس دارد و فردی که مدرک فوق لیسانس و دکترا دارد، وجود ندارد، زیرا با ارتقای مدرک نگاه هیچ یک به صنعت نفت تغییر نکرده است، در صورتی که اگر یک دوره چند ماهه برای اخذ گواهینامه صلاحیت حرفه‌ای طی می‌کردند، نگاهشان تغییر می‌کرد. وی اظهار داشت: شما فرض کنید که یک استاد دانشگاه و یک فرد بیسواد می‌خواهند برای رانندگی یک خودرو اقدام کنند. آن استاد دانشگاه گواهینامه رانندگی ندارد، ولی فرد بی‌سواد این گواهی را دارد. در نتیجه رانندگی خودرو را باید به فردی سپرد که گواهینامه دارد و توجه صرف به مدرک گرایی مثمرثمر نخواهد بود. در نتیجه برای رانندگی یک پروژه در صنعت نفت آنچه برای انتخاب مدیر باصلاحیت اولویت دارد، توجه به گواهینامه‌های صلاحیت حرفه‌ای اوست نه صرفا مدرک تحصیلی. *صرف مهندس خوب بودن ملاک کافی برای مدیر شدن نیست زنگنه گفت: ما برای انتخاب پیمانکاران در صنعت نفت شاخص‌های صلاحیت حرفه‌ای تعریف کردیم. حال چرا نباید برای تعیین مدیران پروژه شاخص‌هایی مبتنی بر گواهینامه صلاحیت حرفه‌ای تعریف کنیم. در این راستا ما ابتدا در صنعت نفت اعطای گواهینامه صلاحیت حرفه‌ای را از حوزه‌های مدیریت پروژه، اچ اس ای ‌(ایمنی،‌بهداشت و محیط زیست)، مالی،‌فرماندهان حوادث،‌مدیریت شرکت‌داری، کار آموزشی و توسعه‌ای نیروی انسانی را شروع کردیم. وزیر نفت گفت: در صنعت نفت قرار نیست صرف پسر خوب یا دختر خوبی بودن ملاکی برای تعیین مدیران باشد. برخی از سیاسیون و افراد فعال در صنعت نفت صرفا بر مبنای اینکه فلان دانشجو مهندس خوبی است، برای استخدام در وزارت نفت به ما مراجعه می‌کند. لذا برای برچیده شدن این سنت غلط ما باید موضوع اخذ گواهینامه صلاحیت حرفه‌ای را تثبیت کنیم تا مهارت در کنار مدرک مورد توجه قرار گیرد. *در انتخاب مدیر پروژه در کنار توانمندی حتی باید به سلامت روانی فرد نیز توجه شود وی گفت: همچنین بحث سلامت روانی از مسائل مهم است که به آن تأکید می‌کنم. بسیار مهم است اگر فردی به عنوان مدیر پروژه انتخاب می‌شود سلامت روانی داشته باشد در غیر این صورت این فرد مشکلات اخلاقی و روانی خود را به پروژه منتقل می‌کند لذا شما می‌بینید بعضی از مدیران پروژه اصلا مریض هستند. از روز اول شروع می‌کنند به جمع کردن مدرک علیه همکاران خود. خب با این وضع نمی‌شود کار را جلو برد. زنگنه گفت: در این روش صلاحیت و ارزیابی مدیران سیستماتیک انجام می‌شود، نه قضاوت شخصی لذا نهادینه کردن این دست مسائل برای تضمین سلامت آینده سیستم وزارت نفت حیاتی است. وی ادامه داد:‌ یکی از موضوعات مهم دیگر در مرکز توسعه مربوط به مناقصات است. نکته جالب توجه اینکه 80 درصد افرادی که در فراخوان اولیه درگیر این موضوع شدند حتی اطلاعات اولیه در مورد مناقصات را نمی‌دانستند و حدود تنها 20 الی 30 نفر تنها توانستند گواهینامه حرفه‌ای را کسب کنند. اگر ما در بحث مناقصات به این موضوع ورود نکنیم اتفاقاتی از این دست می‌افتد که یک مناقصه برگزار شده و سپس باطل می‌شود یا نهادهای نظارتی مجبور می‌شوند به مناقصه ورود کنند. *خیلی از سیاسیون افرادی را برای استخدام در وزارت نفت به ما معرفی می‌کنند وزیر نفت گفت: ‌ایجاد مؤسسه توسعه مدیریت صنعت نفت یک تغییر پارادایم است البته این موضوع نیاز به زمان دارد تا افرادی که گواهینامه صلاحیت حرفه‌ای می‌گیرند زیاد شود و پارادایم (گفتمان) شایستگی محوری جایگزین پارادایم سنتی مدرک‌گرایی شود. وی گفت: الان خیلی از افراد از طریق سیاسیون به ما معرفی می‌شود که در صنعت نفت آنها را استخدام کنیم. اتفاقا آن فرد هم مدرک مهندسی دارد و هم سابقه‌ای مثلا پانزده ساله. خب الان همه افراد این شرایط را دارند و چیز منحصر به فردی نیست. در نتیجه به ما اصرار می‌کنند با این شرایط آن فرد معرفی شده را استخدام کنیم. وقتی تغییر پارادایم صورت بگیرد استخدام‌ها در وزارت نفت تنها بر مبنای گواهینامه صلاحیت حرفه‌ای انجام می‌شود و اگر این فرایند رشد پیدا کند و تثبیت شود دیگر چنین اتفاقاتی در صنعت نفت نمی‌افتد. *به مسئول دفتر فعلی خود اجازه نمی‌دهم که از کنار من برود زنگنه گفت: همچنین موضوع انتخاب منشی و مسئول دفاتر وزرا و مدیران ارشد نیز بسیار حائز اهمیت است. در گذشته به این افراد می‌گفتند آجودان حضور. به نظر من یک مسئول دفتر حرفه‌ای حتی باید حواسش به لباس مدیر و اینکه آن مدیر باید آرایشگاه برود یا نه، اینکه قرص‌هایش را سر وقت خورده یا نه و از این دست مسائل باشد. وی گفت: یعنی فکر نکنید که تنها وظیفه یک مسئول دفتر این است که نامه‌ها را ارسال کند یا نامه‌های دریافتی را به مدیر برساند. در نتیجه اگر چنین وظیفه سنگینی را برعهده یک مسئول دفتر قرار دهیم می‌بینیم که این فرد می‌تواند به اندازه یک معاون وزیر تأثیرگذار باشد و کارها را پیش ببرد. وزیر نفت گفت: یک مسئول دفتر حرفه‌ای وقتی مدیر دارد به جلسه می‌رود گزارش‌ها را آماده می‌کند، سؤالات و نکات مختلف را درباره جنبه‌های گوناگون موضوع به وزیر توضیح می‌دهد و تمامی مسائلی که عملکرد شخصی وزیر را تحت تأثیر قرار می‌دهد را مدیریت می‌کند. زنگنه گفت: بنده در طول مدیریت خود در وزارت نفت چندین مسئول دفتر داشته‌ام که البته آنها پیشرفت کردند و از کنار بنده رفتند، اما به مسئول دفتر فعلی خود (آقای ختلان) اجازه نمی‌دهم که از کنار من برود و باید در کنار من باشد. تربیت مسئول دفتران مدیران یکی از موضوعات مهمی است که در دنیا به صورت حرفه‌ای پیگیری می‌شود. *از تعداد زیادی از جوانان حمایت کردیم تا ارتقا پیدا کنند وی گفت: ما در صنعت نفت باید برای انتخاب مدیران مبنای مشخصی برای تعیین صلاحیت داشته باشیم. لازم نیست در صنعت نفت همه افراد سیاسی باشند. مثلاً شاید لازم نباشد یک وزیر گواهینامه صلاحیت حرفه‌ای داشته باشد و همین که صلاحیت سیاسی او توسط مجلس تأیید می‌شود، کافی است. زنگنه در پایان خاطرنشان کرد: وزیر باید یک سیاست مشخص را پیگیری کند، ولی مابقی کارکنان برای اجرای آن سیاست و تفکر حتماً باید توان فنی و مهارت‌های لازم را داشته باشند که این موضوعات در قالب گواهینامه صلاحیت‌های حرفه‌ای تعریف شده است. بدین صورت ما از خیلی از جوانان در صنعت نفت حمایت کردیم که رشد پیدا کنند و ذیل این گواهینامه‌ها ارتقا یابند. انتهای پیام/ب",
    "label": "اقتصادی",
    "predicted_label": "",
    "prompt_used": ""
  },
  {
    "id": "30770",
    "title": "کسب رتبه نخست ستاره اول در شاخص بهره‌وری کل عوامل در بین شرکت‌‌‌‌های گروه رایانه",
    "abstract": "بیست و سومین دوره رتبه‌بندی صد شرکت برتر ایران IMI-100 در مرکز همایش‌های بین المللی صدا‌وسیما برگذار شد.",
    "body": "این همایش که روز یکشنبه 26 بهمن‌ماه با حضور مدیر عامل سازمان مدیریت صنعتی، مدیر مرکز رتبه‌بندی شرکت‌های برتر، معاونین وزارت صمت و جمعی از مسئولان کشوری و مدیران بنگاه‌های اقتصادی کشور برگزار شد، اسامی شرکت‌های برتر ایران اعلام و از مدیران تعدادی از این شرکت‌ها تقدیر شد. بر این اساس، شرکت ستاره اول در بین پانصد شرکت برتر ایران موفق به کسب رتبه نخست از نظر بهره‌وری کل عوامل در بین شرکت‌های گروه رایانه و فعالیت های وابسته شد و از محمد جواد صدوقی، مدیر عامل این شرکت تقدیر بعمل آمد. شاخص بهره‌وری کل عوامل، نمایانگر نسبت ارزش افزوده سازمان به منابع و داده‌های سازمان (هزینه نیروی انسانی و هزینه سرمایه ) است. همچنین ستاره اول چندی قبل در مجمع عمومی سال 99 موفق به رشد 77 درصدی درآمد عملیاتی نسبت به سال مالی گذشته گردید.",
    "label": "اقتصادی",
    "predicted_label": "",
    "prompt_used": ""
  },
  {
    "id": "60760",
    "title": "کمک یک میلیارد تومانی خیرین به نیازمندان/ مناجات‌خوانی توأم با خدمت‌رسانی",
    "abstract": "مدیرعامل مؤسسه آیین هنر حسینی با اشاره به اینکه هیأت این موسسه در ایام ماه رمضان، ۲۳ شب مراسم مناجات‌خوانی برگزار می‌کند، گفت: همزمان با برگزاری این جلسه، خیریه هیأت نیز رزمایش همدلی خود را برای کمک‌ به نیازمندان اجرا می‌کند.",
    "body": "حجت الاسلام محمد رستمی، مدیرعامل مؤسسه آیین هنر حسینی در گفت‌وگو با خبرنگار حوزه مسجد و هیأت خبرگزاری فارس اظهار داشت: در موسسه آیین هنر حسینی، خیریه آیین مهربانی تحت اشراف حاج میثم مطیعی در حوزه امور اجتماعی و کمک‌رسانی به مردم و نیازمندان مشغول فعالیت است که در زمان‌ها و مناسبت‌های مختلف برای کمک‌رسانی به نیازمندان اقدام می‌کند. وی با اشاره به اینکه هیأت آیین حسینی در ایام ماه رمضان، ۲۳ شب مراسم مناجات‌خوانی در آستان مقدس امامزاده قاضی‌الصابر برگزار می‌کند، گفت: همزمان با برگزاری جلسه مناجات ماه مبارک، خیریه آیین مهربانی نیز رزمایش همدلی خود را برای کمک‌رسانی به نیازمندان اجرا می‌کند تا نشان دهنده دغدغه جامعه هیأتی کشور برای ورود در حل مشکلات معیشتی مردم عزیز باشد.   رستمی افزود: ۱۲۰۰ بسته غذایی و معیشتی هرکدام به ارزش حدود ۸۰۰ هزار تومان که در مجموع حدود یک میلیارد تومان هزینه داشته است و تماماً با کمک خیرین گرامی تهیه شده، در اختیار نیازمندان قرار گرفته است. در شب‌های برگزاری هیأت، این بسته‌ها توسط جوانان در حال بسته‌بندی و آماده‌سازی و توزیع است. به این معنا که در کنار جلسات مذهبی هیأت، رویکرد خدمات اجتماعی نیز توأمان اجرایی می‌شود.   وی در پایان خاطرنشان کرد: هیأت‌های مذهبی براساس برنامه‌ریزی هماهنگ صورت گرفته در ماه رمضان رویکرد خدمات اجتماعی را در دستور کار خواهند داشت که فعالیت ما نمونه‌ای از این اقدام است که دیگر هیأت‌ها نیز می‌توانند در کنار برگزاری جلسات مناجات‌خوانی، در حوزه خدمات اجتماعی هم فعال باشند. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "64050",
    "title": "جشن میلاد امام حسن مجتبی (ع) در نجف و کربلا/ سفره امام حسن (ع) در بین‌الحرمین پهن شد+عکس و فیلم",
    "abstract": "جشن میلاد امام حسن مجتبی (ع) و پدر شدن امیرالمؤمنین (ع) در کربلا و نجف برگزار و سفره‌های سبزرنگ امام حسن (ع) در جوار حرم‌های مطهر عراق پهن شد.",
    "body": "به گزارش خبرنگار حج و زیارت خبرگزاری فارس، همزمان با شب میلاد امام حسن مجتبی (ع)، در شهرهای مقدس عراق به ویژه نجف و کربلا جشنی برپا شد و زائران از شهرهای مختلف به حرم امیرالمؤمنین (ع) در نجف اشرف و حضرت عباس (ع) و امام حسین (ع) در کربلا مشرف شدند؛ به طوری که همزمان با نیمه ماه مبارک حرم‌ها مملو از جمعیت بود.  پرچم امام حسن (ع) بر فراز ایوان نجف نصب شد در حرم امام علی (ع) روز گذشته پرچم سفید مزین به نام امام حسن مجتبی (ع) بر فراز ایوان نجف نصب شد و صحن و شبستان‌های این آستان گل‌آرایی و تزئین شدند.  پرچم امام حسن (ع) بر فراز ایوان نجف به گفته یکی از خادمان حرم امیرالمؤمنین (ع) بیش از ۴۵۰ شاخه گل طبیعی در ایوان نجف و اطراف ضریح حرم امام اول شیعیان نصب شد.  جشن میلاد امام حسن (ع) در اطراف حرم علوی جشن پدر شدن امیرالمؤمنین (ع) نه تنها در حرم امام علی (ع) با حضور جمعیت برگزار شد، بلکه در بازار نزدیک حرم نیز کسبه و زائران با توزیع شیرینی، شکلات و بستنی این شب پرفضیلت را به یکدیگر تبریک می‌گفتند و از کریم اهل بیت (ع) شفاعت می‌خواستند.  توزیع کیک و بستنی در جوار حرم علوی همچنین کیک‌هایی که تزئین شده بود و نام مبارک امام حسن (ع) بر آن نقش بسته بود، بین زائران و مجاوران توزیع شد و در یکی از خیابان‌های منتهی به حرم نیز مراسمی به این مناسبت برگزار شد که زائران بسیاری با حضور در این مراسم، میلاد امام دوم شیعیان را در جوار حرم علوی جشن گرفتند و به شادمانی پرداختند.  جشن میلاد امام حسن (ع) در کربلا کربلا همزمان با نیمه ماه رمضان غرق نور شد در کربلا نیز شب گذشته جمعی از زائران به حرم‌های مطهر امام حسین (ع) و حضرت عباس (ع) مشرف شدند. همچنین به مناسبت میلاد کریم اهل بیت (ع) حرم‌ها مطهر تزئین شده بودند و در حرم حضرت عباس (ع) نام مبارک امام حسن مجتبی (ع) گل‌آرایی شده بود.    سفره‌های سبزرنگ امام حسن (ع) در کربلا در کنار برگزاری جشن و سرور، سفره‌های افطاری امام حسنی نیز پهن شد. این امر در حالی است که پیش از این متولیان حرم امام حسین (ع) و حضرت عباس (ع) به دلیل شیوع کرونا از پهن کردن سفره‌های افطاری روزانه جلوگیری می‌کردند.  توزیع بیش از ۵ هزار وعده افطاری همزمان با میلاد کریم اهل بیت اما شب گذشته همزمان با میلاد امام حسن مجتبی (ع) از ساعاتی قبل از اذان مغرب سفره سبزرنگ افطاری در بین‌الحرمین پهن شد و در لحظه افطاری زائران از این سفره متنعم شدند.  آماده‌سازی سفره افطار در بین‌الحرمین به گفته ابوحامد، یکی از خادمان حرم حضرت عباس (ع) بیش از ۴۰۰ پرس غذای گرم برای افطاری این شب عزیز در بین‌الحرمین پیش‌بینی و همچنین بیش از ۵ هزار وعده افطاری به مناسبت میلاد کریم اهل بیت (ع) به همت مضیف حرم امام حسین (ع) و حضرت عباس (ع) در شهرهای اطراف کربلا بین نیازمندان توزیع شد.  سفره افطار شب میلاد امام حسن (ع) در بین‌الحرمین در این شب باشکوه پس از افطار و نماز، سفره سبز امام حسن (ع) در گوشه و کنار بین‌الحرمین پهن شد و هر کسی با نیت مختلف دور این سفره به جشن و سرور پرداخت و در پایان مراسم هم آنچه در سفره بود، بین حاضران توزیع شد و هر کسی سعی داشت حتی یک نقل از آن را برای شفا و برآورده شدن حاجت بگیرد.  جشن میلاد کریم اهل بیت و پهن شدن سفره‌های امام حسن (ع) در کربلا به گزارش فارس، هر ساله در ایام ماه مبارک رمضان جشن میلاد امام حسن (ع) در شهرهای مقدس عراق با شور حال خاصی برپا می‌شود که سال گذشته به دلیل شیوع کرونا و اعمال محدودیت‌ها این جشن برپا نشد. اما امسال مردم عراق برای این شب عزیز جشن باشکوهی برپا کردند. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "49675",
    "title": "غذای طهرانی های قدیم در روز «سیزه به در» چه بود؟",
    "abstract": "مراسم سیزده به در در ایران از جایگاهی مهم برخوردار بوده و از دوران گذشته تا به امروز برخی از رسوم آن پابرجا مانده است، شاید برایتان جالب باشد که بدانید سیزده به در در طهران قدیم چگونه بود و چه رسومی از گذشته باقی مانده است.",
    "body": "گروه تفریح و نشاط: از قدیم الایام اعدادی مثل سه و هفت و سیزده دارای مفاهیم پیچیده ای از تأثیر نجوم در ایران باستان داشته اند و این موضوع در سنت هایی مثل هفت سین، سیزده به در، هفت شهر عشق،‌ هفت خوان رستم و... دیده می شود. قدمت مراسم سیزده به در در ایران تأثیرات زیادی را روی فرهنگ دیگر ملل هم گذاشته تا جایی که کاتارها در روز «عید پاک» که در برخی از سال ها همزمان با روز طبیعت در ایران می شود،‌ یک روز را در طبیعت سپری می کنند. مراسم سیزده به در در ایران از جایگاهی مهم برخوردار بوده و از دوران گذشته تا به امروز برخی از رسوم آن پابرجا مانده است، شاید برایتان جالب باشد که بدانید سیزده به در در طهران قدیم چگونه بود و چه رسومی از گذشته باقی مانده است.  فلسفه سیزده به در جعفر شهری در جلد چهارم کتاب تهران قدیم در خصوص نحوه برگزاری مراسم سیزده به در طهران قدیم چنین نوشته است: «سیزده به در را هر دسته به شکلی برگزار می کردند، در میانشان عده ای هم بدون خانواده و به صورت مردانه دور هم جمع می شدند. عده ای دیگر هم با تفریحات سالم مثل سبزه پای هفت سین به صحرا انداختن، فرش پهن کردن و پختن و خوردن و بگو و بخند وسبزه گره زدن این روز را سپری می کردند.  اما برای خانواده ها روز سیزدهم فروردین آخرین روز تعطیلات نوروزی به حساب می آمد که باید خرده حساب های خود را با آن تصفیه می کردندتا از فردا صبح یعنی چهاردهم به سلامتی و تندرستی به سر کار بروند، به همین جهت یکی دو روز مانده به سیزدهم زن ها بساط این روز را از خریدن و شستن کاهو و جوشاندن سرکه شیره یا سکنجبین تا تهیه غذا فراهم می کردند.  فلسفه این بیرون رفتن از خانه این بود که به نحسی عدد 13 اعتقاد داشتند، چیزی که معلوم نبود از که و از چه زمان باب شده بود اما می گفتند برای اینکه خوشی دوازده روز گذشته را با نحسی سیزده مخلوط نکنیم باید آن را به خانه راه ندهیم به همین جهت به بیرون از خانه می رفتند. غذاهای اصیل روز سیزده به در غذای سیزده به در به دو شکل تهیه می شد، یکی اینکه از شب قبل آن را می پختند و آماده می کردند و نوعی دیگر که صفای بیشتری داشت این بود که اسباب و وسایل آن را تهیه می کردند تا در صحرا طبخ کنند.  غذای این روز معمولاً دمپختک، دمی بلغور و آش رشته بود، که مطبوع ترین غذای سیزده به در محسوب می شد و آنقدر با حوصله تهیه می کردند که بقیه صحرا نشینان به هوس می افتادند، هرچند که حسرتی برای کسی باقی نمی ماند چون هنگام صرف غذا به اطرافیان هم در حد یک پیاله از همان غذا می دادند چون معتقد بودند اگر در میانشان طفل و پسر نابالغ یا زن باردار باشد و دلشان بخواهد، مسئول هستند. تهرانی های قدیم کجا سیزده را به در می کردند؟ بیرون دروازه های دولت زیر سایه درخت های باغ صنیع الدوله و کنار نهرهای منشعب از آن و باغ های اطراف محل برگزاری سیزده به در در تهران قدیم بود.  همچنین بیرون دروازه شمیران کنار جوی خیابان شمیران و سایه درخت های اقاقیا و زبان گنجشک،‌ یا بیرون دروازه دوشان تپه تا خود دوشان تپه و سلیمانیه و باغ وثوق الدوله. عده ای بیرون دروازه دولاب تا منتها الیه دولاب و سبزی کاری ها و سرآسیاب های آن می نشستند،‌ در واقع اینجا بهترین و مرغوب ترین محل برای سیزده به در بود که تهرانی ها به آن هجوم آورده تا از سبزه، آب فراوان و کاهوهای سر از خاک بیرون زده آن استفاده کنند.  بیرون دروازه خراسان، بیرون دروازه شاه عبدالعظیم،‌دروازه قزوین، دروازه باغشاه و امامزاده حسن و باغ های اطراف آن هم از دیگر محل های پرطرفدار برای سیزده به در بود. بخت گشایی با سبزه گره زدن گره زدن سبزه از جمله رسومی بود که همچنان هم ادامه دارد، چون معتقد بودند گره زدن سبزه به خصوص برای دختران دم بخت حاجت را روا می کند به همین خاطر در اولین فرصت خود را به میان سبزه ها انداخته، ساقه های آن را در دست گرفته و با اشعار و جملاتی مثل «سبزی تو از من،‌زردی من از تو» یا «سبزه و سبزه بختی‌، یه شوهر دست به نقدی» یا «سال دیگه،‌خونه شوهر بچه بغل» سبزه ها را گره می زدند. در این روز بستنی فروشهای بشکه به سر، چغاله بادامی ها، گوجه ای ها و کاهویی ها در مسیرهای سیزده به در راه می رفتند و کسب و کارشان حسابی پر رونق می شد. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "141997",
    "title": "جزئیات خرید یک میلیون راس دام عشایر/ نارضایتی دامداران از شرکت پشتیبانی امور دام",
    "abstract": "رئیس سازمان امور عشایر ایران درباره مصوبات شورای قیمت گذاری کالاهای اساسی گفت: قرار است یک میلیون راس دام عشایر تا پایان مهر خریداری شود، اما عملکرد شرکت پشتیبانی امور دام رضایت بخش نیست و قول داده‌اند، بهبود بخشند.",
    "body": "به گزارش خبرگزاری فارس، شاهپور علایی مقدم رئیس سازمان امور عشایر ایران درباره مصوبات شورای قیمت گذاری کالاهای اساسی درباره خرید دام عشایر گفت: بر اساس این مصوبه قرار است، یک میلیون دام عشایر تا پایان مهر امسال توسط شرکت پشتیبانی امور دام خریداری شود. علائی مقدم اظهار داشت: با توجه به دستور وزیر جهاد کشاورزی مبنی بر تامین منابع مورد نیاز، امیدواریم خرید دام عشایر ادامه پیدا کند. وی گفت: هر کیلو گرم دام زنده ترکیبی عشایر با قیمت تضمینی ۴۵ هزار تومان خریداری و به ازای هر کیلو گرم دام زنده خریداری شده، سه کیلوگرم جو یارانه‌ای به عشایر برای ادامه تولید تحویل می‌شود. رئیس سازمان امور عشایر ایران، میانگین وزن دام‌های ترکیبی برای فروش را ۴۰ تا ۵۰ کیلو گرم عنوان کرد. به گفته این مسئول سه دستگاه شرکت پشتیبانی امور دام، سازمان برنامه و بودجه و نیز سازمان عشایر ایران در این خرید دخالت خواهند داشت. *نارضایتی از عملکرد شرکت پشتیبانی امور دام در خرید دام عشایر علایی مقدم در عین حال از عملکرد شرکت پشتیبانی امور دام در خرید دام عشایر ابراز نارضایتی کرد، اما گفت قول داده‌اند که مهر ماه خرید دام از عشایر را بهبود بخشند. رئیس سازمان امور عشایر ایران تصریح کرد: عشایر سالانه 10 میلیون راس دام به بازار تزریق می‌کند که در گام نخست تصمیم گرفته شده با تزریق 10 درصد آن به بازار در مهر ماه تعادل عرضه و تقاضا را بهتر کنیم. علایی مقدم تصریح کرد، برای تامین علوفه عشایر هم تسهیلاتی در نظر گرفته شده که قرار است برای هر دامدار عشایر 50 میلیون تومان تسهیلات ارزان قیمت داده شود. انتهای پیام/ب",
    "label": "اقتصادی",
    "predicted_label": "",
    "prompt_used": ""
  },
  {
    "id": "50923",
    "title": "شهیدی که اهل سنت نام او را روی فرزندان‌شان می‌گذاشتند/ ماموستا آزادی: برای حاج‌حسین مذهب افراد مهم نبود",
    "abstract": "ماموستا آزادی گفت: بعد از زلزله سر پل ذهاب خیلی از مسؤولان آمدند، وعده دادند و رفتند و دیگر جواب تلفن ما را هم ندادند، اما در ستاد بحران، مردی را دیدم که معلوم بود آمده ما را یاری دهد. او خودش را حاج‌حسین معرفی کرد.",
    "body": "خبرگزاری فارس ـ گروه حماسه و مقاومت ـ زهرا بختیاری: برای حاج حسین که از ابتدای جوانی در جبهه‌های جنگ حضور داشت و شیمیایی شد و اقوام نزدیکش نیز به شهادت رسیدند، خستگی واژه‌ای نامتعارف بود. کافی بود حس کند باید برای جهاد و کمک به خلق خدا برود. آن وقت دیگر نه مقصد، مهم بود و نه دین و مذهب کسانی که او برای یاری‌شان سر از پا نمی‌شناخت. روستای «خلصه» در سوریه و «آق قلا» در استان گلستان و روستای «کوئیک حسن» سرپل ذهاب برای او یکی بود؛ وقتی قرار می‌شد مردمش را از زیر بار ظلم و محرومیت و آسیب دیدگی نجات دهد. حاج حسین، مرد کارهای نیمه‌تمام نبود. برای همین وقتی حاج قاسم از او می‌خواست برای پاکسازی مناطق تازه آزاد شده از دست داعشی‌ها در سوریه برود، علاوه بر اطاعت از فرمانده به قدری در دل‌های مردم آن مناطق نفوذ می‌کرد که گاهی به عشق او، مردم مظلوم نام فرزند تازه متولد شده‌شان را «حسین» می‌گذاشتند. او کسی بود که وقتی از اقداماتش برای سردار سلیمانی می‌گفتند، رضایت به وضوح در چهره‌اش نمایان می‌شد. شهید حاج حسین اسداللهی نشسته روی صندلی *نیامده‌ایم که برگردیم اگرچه حاج حسین اغلب سمت فرماندهی داشت، اما همه می‌دانستند برای او این مقام و منصب‌ها اهمیتی ندارد. لازم باشد نگهبانی می‌دهد و کوچک‌ترین کار زمین‌مانده را تمام می‌کند. محمد شجاع، یکی از دوستانش تعریف می‌کرد: «در عملیات مرصاد از او خواستیم با نیروهایش عازم منطقه‌ای شود برای مقابله با دشمن. پیش از رفتن از خطرات احتمالی او را آگاه کردیم و اینکه چقدر موقعیت خطرناکی است. حاج حسین بعد از شنیدن این جملات با آرامش خاصی گفت: ما نیامده‌ایم که برگردیم.» شهید حسین اسداللهی فرمانده لشکر ۲۷ محمد رسول الله (ص) وقتی دید در سوریه به حضور او نیاز است، سال ۹۴ ساکش را بست و عازم سرزمین شام شد. افتخارش در آن‌جا این بود که دارد شاگردی حاج قاسم را می‌کند. سال ۹۷ با آمدن زلزله در سر پل ذهاب و سپس سیل شهرستان آق‌قلا به ایران برگشت و در کم‌ترین زمان خود را به مردم آسیب‌دیده این مناطق رساند. شهید حاج حسین اسداللهی *مسئولان وعده دادند، اما جواب تلفن ندادند ماموستا آزادی امام جمعه روستای «کوئیک حسن» سر پل ذهاب که خود برادر شهید فیض‌الله آزادی است، خاطرات زیادی از حضور در کنار سردار اسداللهی در روزهای سخت پس از زلزله دارد. او می‌گوید: «۱۴ روز از زلزله سر پل ذهاب می‌گذشت و مردم دچار سرما و آسیب و سختی فراوانی بودند. از سمت راست تصویر: ماموستا آزادی در کنار شهید حسین اسداللهی خیلی از مسئولین آمدند، حرف زدند، وعده دادند و رفتند. بعد از رفتنشان نه تنها به وعده‌ها عمل نکردند، بلکه دیگر جواب تلفن ما را هم نمی‌دادند. جلسه‌ای در ستاد بحران سر پل تشکیل شد و آنجا مردی را دیدم که راسخ سخن می‌گفت و معلوم بود آمده که ما را یاری دهد. خودش را حسین اسداللهی معرفی کرد و در روستای ما مستقر شد. فهمیدیم دلسوز مردم است. جلو رفتم و بعد از معرفی خودم، گفتم به علت اشرافی که به منطقه و احوال مردم دارم، می‌توانم اطلاعاتی را که از وضعیت مردم جمع‌آوری کرده‌ایم در اختیارش بگذارم. او به گرمی استقبال کرد و قرار شد به ترتیب الویت کمک‌ها را آغاز کنیم. حاج حسین خودش از رزمندگان جنگ بود و حال مردم جنگ‌زده ما را به خوبی درک می‌کرد. تار و پود منطقه سر پل ذهاب از سه مذهب شیعه، سنی و اهل حق تنیده شده. حاج حسین وقتی شروع کرد به کمک‌رسانی، برایش مذهب افراد مهم نبود، او به انسانیت اهمیت می‌داد و فراتر از مسایل قومی و نژادی عمل می‌کرد. می‌دانست این مردم در بمباران زمان جنگ چه کشیده‌اند و حالا با آمدن زلزله چقدر تحت فشار روحی هستند. شهید حاج حسین اسداللهی با کلاه سبز در سوریه *رفتار شهید اسداللهی وحدت آفرین بود ماموستا آزادی ادامه می‌دهد: یادم می‌آید در شبی طوفانی که باران شدید می‌آمد و بادهای وحشتناکی می‌وزید، حاج حسین بی‌اعتنا به این فضا ایستاد و از من خواست بگویم کارهای عقب‌افتاده را گزارش دهم. وقتی به او گفتم کمک‌رسانی به افرادی عقب افتاده گفت: فردا صبح اول وقت تمامش می‌کنیم. صبح زود که از خواب بیدار شدم، باران همچنان به همان شدت می‌بارید. وقتی خودم را به حاج حسین رساندم، دیدم با لباس جهادی که به تنش بود زیر باران زودتر از من رسیده و منتظر است. این بار اولی نبود که او را تا این حد پای کار می‌دیدم. بارها شاهد آن بودم که با بقیه نیروهایش ماشین اقلام را بار می‌زد یا وسایل را خالی می‌کرد. خانه‌های خراب را همراه با بقیه تخلیه می‌کرد که بیل مکانیکی بیاید و کار ساخت را آغاز کند. حاج حسین خونگرم و بسیار دلسوز بود. شهید حاج حسین اسداللهی امام جمعه روستای کوئیک حسن اضافه می‌کند: همانطور که گفتم شیعه و سنی و اهل حق با هم در این منطقه زندگی می‌کنند. باهم وصلت می‌کنیم و زندگی در کنار هم برایمان شیرین است. علی‌رغم همه توطئه‌های دشمن برای اختلاف‌افکنی ما هیچ مشکلی باهم نداریم و اعتقاد داریم در موقع بحران با هم یکی و برادر هستیم. سردار اسداللهی هم با اینکه شیعه بود در عمل ثابت کرد خادم همه هست و رفتارش بیش‌تر از هر چیزی وحدت‌آفرین بود. * حاج حسین گفت: غذایی جز کنسرو بیاوری لب نمی‌زنم یک بار حاج حسین با یکی از دوستانش برای شام به خانه ما آمد. آن شب به همه زلزله‌زده‌ها از جمله ما، کنسرو ماهی داده بودند. با آمدن آنها به خانمم اشاره کردم غذای بهتری آماده کند. اما حاج حسین وقتی فهمید، دستم را گرفت و گفت: اگر غذایی جز کنسرو بیاوری سر سفره، لب نمی‌زنم. تو زلزله‌زده هستی و من هم همینطور. پس همین غذا را با هم می‌خوریم. شهید حاج حسین اسداللهی در جمع مردم زلزله زده سر پل ذهاب *مشکلی که فشار روحی‌اش از زلزله بیش‌تر است ماموستا آزادی حرف‌هایش را اینطوری دنبال می‌کند: الحمدلله الان خانه‌ها به همت امثال شهید اسداللهی بهتر از قبل ساخته شده، اما مشکلی که بیش‌تر از زلزله، روحیه اهالی را به هم ریخته دادن اقساط وام است. مردم جنگ‌زده سر پل ذهاب هنوز وام‌های دوران جنگ برای بازسازی خانه‌هایشان را تسویه نکرده بودند که زلزله آمد. مردم به صورت زنجیره‌ای ضامن هم شدند و بار سنگین پرداخت اقساط برای آنها که مرزنشینند و اغلب کشاورز، فشار روحی زیادی در این شرایط سخت اقتصادی وارد کرده که از مسئولین می‌خواهیم عنایتی به این مشکل ما داشته باشند.» حاج حسین اسداللهی در ۲ فروردین سال ۹۹ پس از تحمل سال‌ها رنج ناشی از صدمات شیمیایی سرانجام به شهادت رسید و پیکر پاکش در گلزار شهدای قبرستان بهشت وردآورد به خاک سپرده شد. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "126790",
    "title": "صوت‌ منتشرنشده از شهید همدانی بعد از 35 سال/ نبردی که بوی کربلا می‌دهد",
    "abstract": "سردار شهید حسین همدانی در آغاز عملیات کربلای 2 درباره راه و مرام رزمندگان اسلام گفت: ما باید تمام صحنه‌های نبردمان را، تمام اعمالمان را، تمام جنگیدن و حرکاتمان را باید مطابقت و پیروی کنیم و از آقا اباعبدالله (ع) تقلید کنیم.",
    "body": "خبرگزاری فارس ـ گروه حماسه و مقاومت: سردار شهید حسین همدانی از بزرگ‌ترین فرماندهان جنگ سوریه، نابغه‌ جنگ‌های ناهمتراز در غرب آسیا شناخته می‌شود. این سردار شهید در کنار حاج احمد متوسلیان، شهید محمدابراهیم همت و شهید محمود شهبازی از بنیانگذاران تیپ ۲۷ محمد رسول‌الله (ص) بوده است. آنچه در ادامه می‌شنوید، سخنان منتشر نشده از سردار شهید حسین همدانی است که خبرگزاری فارس این صوت تاریخی را برای نخستین بار منتشر می‌کند:   سردار شهید همدانی در هشتم شهریور ماه سال ۱۳۶۵ در بحبوحه عملیات کربلای ۲ در ارتفاع کرو در جمع همرزمانش در اردوگاه تیپ ۱۰۵ قدس درباره راه و مرام رزمندگان اسلام بیان داشت: ما باید تمام صحنه‌های نبردمان را، تمام اعمالمان را، تمام جنگیدن و حرکاتمان را، الی‌الابد همه اعمالمان را باید مطابقت و پیروی کنیم و تقلید کنیم از آقا اباعبدالله (ع) و اگر این‌چنین بودیم در روز نبرد آن روز، روز عاشوراست و آن صحنه، صحنه کربلاست.  درباره عملیات عملیات کربلای ۲ با رمز یا اباعبدالله الحسین (ع) در منطقه چومان مصطفی ـ حاج عمران از دهم تا یازدهم شهریور ماه سال ۱۳۶۵ انجام شد. هدف این عملیات تصرف ارتفاعات ۲۵۱۹ و شهید صدر، ترمیم و تصحیح خط پدافندی و دستیابی به راهکارهای مناسب به منظور عمق دادن به منطقه برای عملیات بعدی در شمال عراق بود. در عملیات کربلای ۲ رزمندگان اسلام در قالب ۲۶ گردان پیاده، شامل لشکر ۱۰ و تیپ‌های ۹، ۱۲، ۲۱، ۱۰۵ و ۱۵۵ از سپاه به همراه چهار گردان توپخانه از سپاه و ارتش حضور داشتند که در نهایت منجر به آزادسازی ارتفاع گرده کوه (شهید صدر) و ارتفاعات  ۱۶۰۰، ۱۷۰۰، ۱۸۰۰، ۲۰۰۰، ۲۲۰۰ و ۲۴۳۵ شد. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "1471",
    "title": "راهکارهایی برای آزادسازی پول‌ بلوکه ایران در کره جنوبی/ تهاتر پول با مواد اولیه",
    "abstract": "رئیس اتاق مشترک بازرگانی ایران و کره جنوبی با اشاره به جلسه روسای اتاق‌های مشترک بازرگانی با معاون اول رئیس جمهور گفت: در این جلسه راهکارهایی برای آزادسازی و تهاتر پول‌های بلوکه در کره جنوبی مطرح شد.",
    "body": "حسین تنهایی در گفت‌وگو با خبرنگار اقتصادی خبرگزاری فارس در مورد جلسه  روز گذشته اعضای اتاق‌های بازرگانی با اسحاق جهانگیری معاون اول رئیس جمهور گفت: در این جلسه درباره پول‌های بلوکه شده کشورمان در کره جنوبی مسائلی مطرح شد و در رابطه با ارائه پیشنهاداتی به کره جنوبی برای نحوه آزادسازی یا تهاتر حدود 8 و نیم میلیارد دلار پول بلوکه شده ایران در کره جنوبی مسائلی مطرح شد. رئیس اتاق  مشترک بازرگانی ایران و کره جنوبی افزود: در جلسه مذکور، مسائلی در رابطه با رشد اقتصادی کشور و چگونگی استفاده از ظرفیت بخش خصوصی برای این مهم نیز مسائلی بیان شد. وی با بیان اینکه در مورد نحوه آزادسازی پول‌های بلوکه شده ایران در کره جنوبی بصورت اجمالی مسائلی مطرح شد، گفت: در این جلسه مقرر شد تا روش‌های مختلف برای نحوه آزادسازی این پول بررسی شود و همچنین مقرر شد تا در این راستا با وزارتخانه‌های مختلف جلساتی برگزار شود. تنهایی گفت: برای آزاد سازی و یا تهاتر پول‌های بلوکه شده ایران در گذشته مسائلی مطرح شده بود، مبنی بر اینکه بخشی از این پول‌ها از طریق واردات غذا و دارو آزاد شود، اما در جلسه روز گذشته برای تهاتر دلارهای ایران با سایر کالاهای کره ای نیز مسائلی مطرح شد. رئیس اتاق مشترک بازرگانی ایران و کره جنوبی بیان داشت: با توجه به اولویت های کشور غذا و دارو، واکسن، مواد پتروشیمی، قطعات خودرو، قطعات لوازم خانگی، مواد اولیه جزء لیست تهاتر پول‌های بلوکه شده ایران با کالاهای کره جنوبی قرار گرفت. تنهایی افزود: برای تحقق آزادسازی پول های بلوکه شده ایران در کره جنوبی، همچنین مقرر شد، تا اقداماتی برای رایزنی با شرکت‌های کوچک و متوسط این کشور انجام شود. رئیس اتاق مشترک  بازرگانی  ایران و کره جنوبی گفت: آزادسازی پول های بلوکه شده از کره تاکنون در حد طرح و برنامه است، بنابراین در جلسه روسای اتاق‌های مشترک بازرگانی با معاون اول رئیس جمهور راهکارهای مورد نظر برای تهاتر یا آزاد سازی پول‌های بلوکه شده مطرح شد تا با جمع‌بندی این مسائل در وزارتخانه‌های مربوطه طرح و پیشنهادی جامع و کامل تهیه و به کره جنوبی ارائه شود، تا آن کشور نیز در مقابل در مورد طرح ارائه شده تصمیماتی اتخاذ کند. وی بیان داشت: کره جنوبی هنوز اقدام اجرایی برای تهاتر یا آزادسازی پول‌های بلوکه شده با ایران انجام نداده است. انتهی پیام/ب",
    "label": "اقتصادی",
    "predicted_label": "",
    "prompt_used": ""
  },
  {
    "id": "119813",
    "title": "پاداش شگفت انگیز گریه برای حضرت ابی عبدالله(ع)+فیلم",
    "abstract": "استاد انصاریان گفت: خداوند می‌فرماید: به عزت و جلالم، مرد و زنی نیست  که عاشورا و غیر از آن برای حسین(ع) تنها یک قطره اشک بریزد؛ مگر اینکه ثواب ۱۰۰ شهید در نامه عملش بنویسم. وای که گریه بر تو چقدر قیمت دارد!",
    "body": "به گزارش خبرنگار حوزه مسجد و هیأت خبرگزاری فارس، حجت‌الاسلام حسین انصاریان، مفسر قرآن کریم طی سخنرانی خود در دهه اول ماه محرم ۱۴۰۰ اظهار داشت: موسی (ع) از خداوند سوال کرد عاشورا چیست؟ خداوند فرمود: عاشورا یعنی گریه کردن. اگر گریه نداری غصه‌دار، محزون شو و یا دست بر پیشانی بگذار و خودت را به شکل گریه‌کن‌ها در بیاور. عاشورا زمان خواندن مرثیه و عزاداری بر پسر پیامبر(ص) است. وی افزود: خداوند می‌فرماید: بنده‌ای از بندگان من نیست که در زمان عاشورا گریه کند، یا خود را به صورت گریه‌کن در بیاورد و یا عزادار بچه‌های پیامبر(ص) باشد و بهشت را به او ندهم و دائمی در آن بماند. انصاریان گفت: خداوند می‌فرماید: به عزت و جلالم، مرد و زنی نیست که عاشورا و غیر از آن برای حسین(ع) تنها یک قطره اشک بریزد، مگر اینکه ثواب ۱۰۰ شهید در نامه عملش بنویسم. وای که گریه بر تو چقدر قیمت دارد! فیلم این سخنرانی اینجا ببینید:  مراسم عزاداری ماه محرم با سخنرانی حجت‌الاسلام حسین انصاریان و مرثیه‌خوانی مرتضی طاهری، نریمان پناهی، سیدمهدی میرداماد، سیدمهدی حسینی و محمد نبوی در روزهای دهه اول ماه محرم از ساعت ۷ صبح در ورزشگاه آیت‌الله سعیدی واقع در بزرگراه شهید محلاتی برگزار می‌شود. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "39546",
    "title": "محتواهای جنجال برانگیز در فرهنگ غربی مستهجن شناخته نمی‌شوند/شاه کلید انتخاب بازی مناسب برای بچه‌ها چیست؟",
    "abstract": "مسئول بخش بازی سامانه کدومو گفت: خانواده ها حتماً باید قبل از تهیه بازی، به رده بندی بازی و توصیفاتی که همراه رده‌بندی بازی مانند عبارت suggestive theme  ارائه می‌شود توجه کنند.",
    "body": "به گزارش خبرنگار تفریح و نشاط خبرگزاری فارس، محسن رزاقی بازی‌پژوه و مسئول بخش بازی سامانه کدومو در گفت و گو با خبرگزاری فارس با اشاره به لزوم توجه خانواده ها به محتوای فضای مجازی در دسترس کودکان و نوجوانان اظهار کرد: امروزه و به خصوص در شرایط کرونایی که بچه‌ها در منزل هستند و ابزارهای ارتباطی آنلاین در اختیار آنهاست، باید بیشتر به محتوایی که در اختیار آنها قرار می‌گیرد توجه کرد. وی افزود: از آنجایی که متأسفانه فضای صیانت شده‌ کودک و نوجوان در کشور ما وجود ندارد، شاهد آن هستیم که گهگاهی با اتفاقاتی نظیر موزیک ویدئوی جنجالی که به تازگی منتشر شده، نگرانی از محتوای مناسب برای کودکان و نوجوانان و آنچه که در دسترس آنهاست شدت پیدا می کند.  رزاقی تصریح کرد: نکته‌ی مهم اینجاست که محتوای این چنینی، ممکن است در هر جای دیگری به دست فرزند ما برسد و ما والدین به دلایل مختف، مثل نا آگاهی از ویژگی‌های دنیای رسانه‌ها یا نداشتن ارتباط مفید با فرزندان از آن‌ها اطلاعی نداشته باشیم، یکی از جمله‌ جاهایی که باید در مورد آنها دقت کرد، فضای بازی‌های رایانه‌ای‌ست. این بازی پژوه با بیان اینکه بسیاری از محتواهای جنجال برانگیز در سیستم‌های غربی و غیراسلامی محتوای مستهجن شناخته نمی‌شوند و دایره چنین محتواهایی در غرب بسیار محدود است، گفت: به همین دلیل تولیدکنندگان رسانه‌ها و بازی‌های رایانه‌ای، روی مرزها حرکت می‌کنند و در حالیکه تلاش دارند تا وارد خطوط قرمز نشوند، شخصیت‌ها و فضای بازی را به شکلی طراحی می‌کنند تا اثرشان به اندازه کافی محرک قوای شهوانی باشد و بتواند جذب بخشی از مخاطب را تضمین کند.  وی ادامه داد: نظام رده‌بندی بازی در ایالات متحده، این چنین محتواها را در دسته‌ محتوای جنسی میانه می‌آورد و با عبارت suggestive theme  مشخص می‌کند که بازی دارای چنین محتوایی ا‌ست و معمولاً وجود چنین محتوایی در بازی، مانعی برای تعیین رده‌سنی کمتر از هجده سال و نوجوانان برای بازی، نیست! مسئول بخش بازی سامانه کدومو با طرح این سوال که آیا این تحریک‌کنندگی اثری روی مخاطب ندارد؟ گفت: مختصصان روان‌شناسی و حوزه علوم تربیتی بیان می‌کنند که بخشی از تغییرات دوران بلوغ، در ذهنیات فرد اتفاق می‌افتد و فرزند در سنین بلوغ ما، فارغ از تغییرات جسمی، درگیر‌ی‌های ذهنی مختلفی را تجربه می‌کند. این متخصصین همچنین بیان می‌کنند که در انحرافات جنسی، بخش قابل توجهی از فرآیند در ذهن و از طریق قوه‌ تخیل اتفاق می‌افتد، فرد بیشتر از آنکه تحت تأثیر محتوایی باشد که به او رسیده، تحت تأثیر تخیلاتی ا‌ست که با رسیدن آن محتوا به تصور درآمده است. وی در ادامه تأکید کرد: بازی‌های رایانه‌ای که اکثراً در فضای غیربومی ما تولید می‌‌شوند، دارای محتواهای محرک و اشارات این چنینی هستند که باید نسبت به وجود آنها و پیامدهای آن آگاه بود. بازیکن، مخصوصاً اگر در سنین بلوغ باشد که حساسیت‌هایش بیشتر است، با گرفتن هر کدام از اشارات، می‌تواند باقی مسیر را خودش را تخیل کند و ممکن است اگر شرایط دیگر مثل تنهایی، عدم فعالیت جسمی، بی‌برنامگی و آزادی عمل بیش از حد وجود داشته باشد، به سمت انحرافات جنسی حرکت کند.  رزاقی با بیان اینکه لازم است خانواده‌ها نکات مختلفی را در جنبه‌های مختلف مورد توجه قرار دهند، افزود: نکته اول ایناست که حتماً قبل از تهیه بازی، به رده بندی بازی و توصیفاتی که همراه رده‌بندی بازی، مانند همین عبارت suggestive theme  ارائه می‌شود توجه کنند. غیر از رده‌بندی، بهتر است به سامانه‌های توصیه‌محوری که بازی‌های رایانه‌ای را بررسی می‌کنند مثل کدومو و فهم بازی، مراجعه کنند و علاوه بر اینکه از توصیفات دقیق‌تر استفاده کنند، از نکات تربیتی که متخصصین این سامانه‌ها ارائه می‌کنند، بهره‌مند شوند. وی ادامه داد: همچنین خانواده ها باید سعی کنند هنگام بازی با فرزندان شان آن ها را  همراهی کنند. از او در مورد بازی و اتفاقاتی که در بازی رخ می‌دهد بپرسند و در این موارد با هم صحبت صمیمی داشته باشند. برای بازی کردن قانون تعیین کنند. این بازی پژوه زمان بازی، محل بازی و فعالیت‌هایی که قبل و بعد از بازی باید انجام شوند را مهم دانست و گفت: فرزندان نباید وسایل بازی خود مثل رایانه، لپ‌تاب، کنسول و مانند آنها را در اتاق خود مستقر کنند، این وسایل باید در فضای عمومی خانه باشد و اگر به دلایلی واقعاً چنین امکانی وجود نداشت، باید صفحه‌ نمایشگر به سمت در اتاق بوده و هنگام بازی و استفاده از رایانه و کنسول، در اتاق باز باشد. وی هم‌بازی شدن و همراهی با فرزندان در بازی را یکی از موثرترین و کارآمدترین روش‌‎های تربیتی در این حوزه عنوان کرد و افزود: در شرایط کنونی که فضای صیانت شده کودک و نوجوان در کشور وجود ندارد و مسئولان کشور، طوری برخورد می‌کنند که انگار این گروه‌ها جزئی از جمعیت کشور نیستند و نیازی نیست برای آنها برنامه‌ریزی داشت، این ما والدین هستیم که باید تمام تلاش خود را انجام دهیم تا نبض مصرف رسانه‌ای فرزندمان و آنچه که دریافت می‌کند، زیر دست ما بزند تا بتوانیم گام‌های محکمی در این راستا برداریم. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "176643",
    "title": "باران در جاده‌‌های 5 استان/ مه‌گرفتگی و ترافیک سنگین در برخی مقاطع کندوان ‌",
    "abstract": "معاون مرکز مدیریت راه‌ها با بیان اینکه دوربین‌‌های نظارت تصویری تردد روان در محور‌‌های‌ فیروزکوه و هراز‌ همچنین آزادراه قزوین-رشت و آزادراه تهران-شمال نشان می‌دهد، گفت: در حال حاضر ترافیک سنگین در محور چالوس مسیر‌ جنوب به شمال‌ حدفاصل گرماب تا گچسر داریم",
    "body": "مهدی مخبر در‌ گفت‌وگو با خبرنگار اقتصادی خبرگزاری فارس، درباره آخرین وضعیت ترافیکی جاده‌ها‌ی کشور بیان کرد: بر اساس اطلاعات بیش از 2323 دستگاه سامانه ترددشمار برخط‌ و 800 دستگاه دوربین نظارت تصویری، در حال حاضر اغلب جاده‌های کشور باز است و تردد در آن‌ها به روال عادی جریان دارد. * باران در جاده‌‌های پنج استان/ مه‌گرفتگی در کندوان و بارش در محور فیروزکوه معاون مرکز مدیریت راه‌ها درباره وضعیت جوی جاده‌ها گفت: در حال حاضر بارش باران در برخی از محورهای استان‌های آذربایجان غربی‌، مازندران‌، سمنان‌، گلستان و خراسان شمالی گزارش شده است. وی اضافه کرد: در محور فیروزکوه بارش باران و در محور چالوس‌ مه گرفتگی در ارتفاعات داریم. مخبر افزود: در دیگر جاده‌‌های کشور بارش و مداخلات جوی خاصی گزارش نشده است. * ترافیک سنگین در برخی مقاطع کندوان ‌ معاون مرکز مدیریت راه‌ها  درباره وضعیت ترافیکی محورهای تهرا‌ن-شمال‌ اظهار داشت: در حال حاضر ترافیک سنگین در محور چالوس مسیر‌ جنوب به شمال‌ حدفاصل گرماب تا گچسر داریم. وی ادامه داد: دوربین‌‌های نظارت تصویری در حال حاضر‌‌‌‌ تردد روان در مسیر رفت و برگشت‌‌‌‌‌‌ محور‌‌های‌ فیروزکوه و هراز‌ همچنین آزادراه قزوین-رشت و آزادراه تهران-شمال نشان می‌دهد.‌ * ترافیک سنگین در برخی مقاطع  آزادراه کرج-قزوین-کرج و محور شهریار-تهران معاون مرکز مدیریت راه‌ها درباره وضعیت ترافیکی دیگر جاده‌های کشور تصریح کرد:‌ دوربین‌‌های نظارت تصویری در حال حاضر ترافیک سنگین در آزادراه کرج – قزوین محدوده مهرویلا، ترافیک سنگین در آزادراه قزوین - کرج محدوده پل فردیس و ترافیک سنگین در محور شهریار - تهران در برخی از مقاطع نشان می‌دهد. * 11 جاده مسدود است‌ وی درباره آخرین وضعیت انسداد جاده‌‌های کشور بیان کرد: در حال حاضر محور رامیان-اولنگ-شاهرود در استان‌های گلستان و سمنان، جاده فرعی شمشک-دیزین، ‌محور شهداد-نهبندان، محور خرم‌آباد-پل دختر و جاده‌سی‌سخت-پادنا به دلیل نبود ایمنی کافی در مسیر مسدود ‌است. مخبر تصریح کرد: همچنین جاده وازک - بلده، محور هشتگرد - طالقان، محور لاسم - ارجمند در استان مازندران،‌ محور میل نادر  - سفیدآبه واقع در جنوب استان سیستان و بلوچستان‌، محور ریگان - ایرانشهر‌‌‌‌ و جاده ‌کوثر - خلخال در استان اردبیل به دلیل نبود ایمنی کافی‌ تا اطلاع بعدی مسدود است. *‌ افزایش تردد خودرو در جاده‌ها معاون مرکز مدیریت راه‌ها بیان کرد: کل تردد جاده‌ای در شبانه ‌روز گذشته‌ براساس آخرین اطلاعات حاصل از‌ رصد‌‌ تعداد‌ 2440 دستگاه ترددشمار فعال در محورهای برون‌شهری نسبت به روز قبل  1.1 درصد افزایش نشان می‌دهد؛ در همین مدت همچنین سهم وسایل نقلیه سنگین در ترافیک راه‌ها 15.1 درصد، بیشترین تردد بین ساعات 17 تا 18 و کمترین تردد بین ساعات 4 تا 5 صبح ثبت شد. * 3 جاده پرتردد کشور در شبانه‌روز گذشته وی اظهار کرد: در شبانه‌روز گذشته بیشترین تردد در آزادراه‌ کرج-قزوین با 147 هزار تردد، آزادراه‌ ‌تهران-کرج‌ با 136 هزار تردد و آزادراه کرج-تهرا‌ن‌ با 135 هزار تردد، ثبت شد. انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "18857",
    "title": "تعیین تکلیف بازی های قمار و شرط بندی در یک شورای تخصصی/صنعت بازی در ایران جدی گرفته نمی شود",
    "abstract": "مدیرعامل بنیاد ملی بازی های رایانه ای گفت: ما به قانون جامع بازی و سرگرمی های نوین نیاز داریم و تلاش می کنیم تا این موضوع را به مجلس پیشنهاد دهیم، در حوزه های نظارتی هم در موضوع قمار و شرط بندی یک شورای تخصصی راه اندازی کرده ایم.",
    "body": "خبرگزاری فارس؛  سعیده اسدیان: بازی‌های ویدئویی و رایانه‌ای به لحاظ تأثیرگذاری خود در زمینه فرهنگ‌سازی، رشد و تکوین شخصیت فرهنگی و علمی و ایفای نقش‌های آموزشی و کمک آموزشی و همچنین پر کردن بخشی از اوقات فراغت گروه‌های سنی مختلف جامعه از جایگاه ویژه‌ای و مهمی برخوردار هستند. بنیاد ملی بازی‌های رایانه‌ای برای برنامه‌ریزی و حمایت از فعالیت‌های مرتبط در تمامی زمینه‌های فرهنگی، هنری و فنی صنعت بازی‌های ویدئویی و رایانه‌ای، زیر نظر وزارت فرهنگ و ارشاد اسلامی با هدف تبیین، تقویت و ترویج مبانی فرهنگی و هویت اسلامی ـ ایرانی از طریق این صنعت با نگاه ویژه به کودکان و نوجوانان، حمایت کامل از ظرفیت‌های موجود این صنعت در کشور با رویکرد بومی‌سازی و تقویت تولیدات داخلی، حمایت و نظارت بر گسترش فرآیند تولید، تأمین، واردات، صادرات، آماده سازی، تکثیر و صدور مجوز تولید و توزیع انواع بازی های کنسولی و رایانه ای و تلاش در جهت تولید و تأمین دانش فنی و نیز امکانات و تجهیزات وابسته به آن در تمامی حوزه‌ها و قالب متفاوت سخت‌افزاری و نرم‌افزاری تأسیس شد. از ابتدای شیوع ویروس کرونا در کشور، بر خلاف بسیاری از صنایع و سرگرمی‌ها که به دنبال این بحران جهانی، ضریب نفوذ و بازده اقتصادی خود را از دست داده‌اند، رسانه - صنعت بازی‌های ویدئویی با رشد چشمگیر مخاطب روبه‌رو شد، تا جایی که با بررسی بازار سرگرمی‌های پرطرفدار در ایران، رشد استفاده از بازی در دوران کرونا به وضوح به چشم می‌خورد.  در همین راستا طی میزگردی با حضور سید صادق پژمان، مدیرعامل بنیاد ملی بازی های رایانه ای، سید محمدعلی سیدحسینی معاون حمایت بنیاد ملی بازی های رایانه ای، عقیل منصوری معاون نظارت بنیاد ملی بازی های رایانه ای و فرزانه شریفی مدیر انستیو ملی بازی سازی، وضعیت بازی در ایران و جایگاه این صنعت در عرصه بین المللی مورد بحث و بررسی قرار گرفت. آنچه در ادامه می خوانید مشروح گفت و گوی خبرگزاری فارس با مسئولان بنیاد ملی بازی های رایانه ای است. فارس: بازار بازی در ایران به خصوص طی سال های اخیر چه تغییراتی داشته است؟ پژمان: اگر بخواهیم از بُعد کمی به بازار بازی ها نگاه کنیم با توجه به رشد ترکیبی 8  درصدی حجم مخاطبان طی 10 سال اخیر، این بازار به خصوص طی 10 سال گذشته از لحاظ عرضه و تقاضا وضعیت خوبی داشته است. تعداد مخاطبان بازی ها از 16 میلیون نفر در سال 89 به 32 میلیون نفر در حال حاضر رسیده و به همین نسبت میزان عرضه هم بیشتر شده و گردش مالی را به 4 هزار و 300 میلیارد تومان رسانده که باعث تغییرات مهمی در بازار داخلی و بین المللی شده است. در بررسی های اخیر از حجم این رقم، 290 میلیارد در حوزه بازی های موبایلی و با ضریب نفوذ 90 درصد بر روی بازی های موبایلی هزینه شده و از این 290 میلیارد، 80 میلیارد سهم بازی های داخلی و بومی بوده است. در مجموع تعداد مخاطبان و جذابیت های بازار سطح تولید را افزایش داده اما در مورد کیفیت در حوزه بازی های موبایلی شاهد این هستیم که مردم نسبت به بازی های بومی علاقه بیشتری نشان داده اند و از 15 عنوان بازی انتخابی مخاطبین در پیمایش اخیر، 4 عنوان یا ایرانی بوده و یا بومی سازی شده است.  فارس: استقبال از بازی های رایانه ای و پلتفرم کنسول هم به همین اندازه بوده است؟ پژمان: در بازی های موبایلی این استقبال بیشتر بوده اما از آنجایی که بازی های روی پلتفرم کنسول در انحصار چند شرکت خارجی هستند، با توجه به تحریم ها کار سخت تر شده و متأسفانه در این زمینه توفیقات قابل توجهی در گذشته نداشته ایم. اما در بازی های رایانه ای ضریب نفوذ 20 درصد را شاهد هستیم و خوشبختانه اخیراً هم چند تولیدات قابل قبول داشتیم که یا درست تجاری سازی نشده اند یا تبلیغات خوب و عرضه مناسب نداشته اند اما در این حوزه هم برخی تولیدات قابل رقابت با بازی های خارجی هستند. فارس: مدیران قبلی بنیاد ملی بازی های رایانه ای امید چندانی به زنده شدن بازی های PC نداشتند، اما حمایت های شما نشان می دهد که به بهبود وضعیت بازی های PC امیدوار هستید. پژمان: هر کدام از پلتفرم ها جایگاه خودشان را دارند، اما ما امسال بازی ای مثل سفیر عشق را داشتیم که با ظرفیت داخل کشور تولید شده و ما هم تلاش کردیم تا در حد توان خود از آن حمایت کنیم که این کمک ها در زمینه تبلیغات و عرضه در حال انجام است.  مهم این است که وقتی محصولی با کیفیت عرضه شود و مخاطب با آن ارتباط برقرار کند قطعاً اینگونه موارد از سوی بنیاد حمایت می شود اما معمولاً بازی های  PC  پروژه هایی سنگین هستند که هزینه های زیادی را طلب می کند، متأسفانه بخش خصوصی هم حاضر به سرمایه گذاری در این عرصه نیست،‌چرا که بازار بازی های موبایلی ساده تر هستند و زودتر هم به نتیجه می رسند که از نظر منطق اقتصادی قابل فهم است. هرچند که در تمامی پروژه های دهه 80 یا اوایل 90 رد پای حمایت بنیاد دیده می شود اما برای ساخت بازی های بزرگ  باید مجموعه های حاکمیتی پای کار بیایند. فارس: بر اساس پیمایش اخیر بنیاد ملی بازی های رایانه ای سهم کودکان از بازی ها 25درصد و سهم کهنسالان تنها یک درصد بوده، به نظر شما این درصدها برای این گروه های سنی کم نیست؟ پژمان: البته 25 درصد یعنی یک چهارم آمار که درصد پایینی نیست،‌ اتفاقاً ما با موقعیت پیچیده ای طرف هستیم، این ها همان نسلی هستند که در سال های آینده مخاطبان مؤثر این عرصه می شوند. بازی ها به دلیل وجوه متمایز رسانه ای مثل فرآیند غوطه وری در بازی،‌تظرفیت تعاملی بودن، کودک را در موقعیتی قرار می دهند که بتواند راحت تر با موضوعات فرهنگی و ارزشی ارتباط برقرار کند، در واقع کودک در دنیای بازی همه این مفاهیم را دریافت می کند و حتی می تواند از این طریق سبک زندگی خود را تغییر دهد. از سوی دیگر شبکه های اجتماعی هم در دل خود بازی های فعالی را دارند که هم می تواند فرصت باشد و هم تهدید،‌ بنابراین اگر نتوانیم نقش خود را به درستی ایفا کنیم، قطعاً در سال های آینده با مشکلات جدی مواجه خواهیم شد.  اگر خانواده ها آشنایی نداشته باشند و سواد رسانه ای به کودکان منتقل نشده باشد شرایطی پیش می آید که ما باید در سال های آتی کارهای سخت تری را انجام دهیم. فارس: چه نظارت هایی صورت می گیرد تا بازی ها به ویژه برای قشر کودک  متناسب با شرایط فرهنگی باشد؟ پژمان: ما دو دسته اقدامات ایجابی و سلبی داریم، در اقدامات ایجابی جزو کشورهای پیشرو در بحث نظام رده بند بودیم و آن در اضلاع گوناگون روانشناسی رشد، جامعه شناسی، علوم ومعارف اسلامی و ... در بازی های موبایی، رایانه ای و کنسول لحاظ شده است. باقی کارها در حوزه هدایت مصرف و با عنوان تارنمای فهم بازی شکل گرفت تا  خانواده ها بدانند که اگر مثلاً کسی دچار خشم زیاد است باید از چه بازی هایی پرهیز کرده و به سمت چه بازی هایی برود. به زودی هم مرکز تماس بنیاد راه اندازی می شود تا مشاوره های تخصصی به خانواده ها و مخاطبان ارائه شود، همچنین یک سری محتوا در راستای سواد رسانه ای تولید کرده ایم تا از رسانه ملی پخش شود. در بخش اقدامات سلبی نظارت های ما ادامه دارد تا بازی ها مطابق با فرهنگ کشور تطبیق داده شوند. فارس: چرا در بخش بازی های کهنسالان حمایتی صورت نمی گیرد تا محصولات به دست خانواده ها برسد؟ حتی خیلی از افراد نمی دانند که بازی هایی برای کهنسالان وجود دارد. پژمان: کهنسالان مطالبات مختلفی در حوزه سرگرمی دارند، برخی از کهنسالان درگیر بازی های پرمخاطب ما هستند و این نشان می دهد که به مقوله سرگرمی نیاز دارند، ما ظرفیت های خود به خصوص در بحث بازی های جدی را در ویترین  بنیاد به نمایش گذاشته ایم و این دستگاه های مسئول هستند که باید به این سیگنال ها توجه کنند تا هم سرمایه گذاری بزرگتری صورت بگیرد و هم به دست این قشر برسد. ما تا اینجای کار آمده ایم و برای ادامه مسیر دست یاری به سمت نهادهای مسئول دراز می کنیم. متأسفانه بازی در کل موضوع جدی برای دستگاه های مسئول نیست و ما تلاش داریم تا همه این صنعت را جدی بگیرند. ما به قانون جامع بازی و سرگرمی های نوین نیاز داریم و تلاش می کنیم تا مطالعات این موضوع را به مجلس پیشنهاد دهیم، در حوزه های نظارتی در موضوع قمار و شرط بندی یک شورای تخصصی راه اندازی کرده ایم،‌ بازی فارغ از بحث آموزشی و سرگرمی می تواند به اشتغال کمک کند، اما متأسفانه ما در این زمینه و در مقایسه با کشورهای دیگر عملکرد ضعیفی داشته ایم. ما در معاونت حمایت از هرکسی که علاقه مند به این حوزه باشد حمایت می کنیم،‌ از سفر خارجی و آموزش بین المللی تا تبلیغات و فضای کار اما قرار نیست به صورت نقدی پول دست کسی بدهیم. حسینی: متأسفانه در کشور بازی را اسباب بازی می بینند در حالی که اگر بازی به مثابه یک رسانه دیده شود مشکلات کمتر خواهد شد. در تلویزیون منبع درآمد تبلیغات است اما طی سال های اخیر تبلیغات کمتر شده و دیجیتال مارکتینگ قدرت گرفته است.  در بحث دیجیتال و بازاریابی رشد بازی ها از سایر حوزه ها بیشتر بوده و آینده از آن این رسانه است، فاصله ما در بحث رسانه بازی با دنیا قابل پوشاندن است چون در منطقه جزو کشورهای صاحب صنعت در حوزه بازی هستیم، بنابراین اگر به آن توجه شود می توانیم به سرعت به نقطه ای برسیم که بازی سازها لایق آن هستند. ما از همه جای ایران استعداد داریم، از سیستان وبلوچستان بازی هایی داریم که هم جوایز برده اند و هم مخاطب دارند اما بودجه ای که به بازی تعلق می گیرد نسبت به سایر حوزه ها بسیار اندک است. فارس: بسیاری از بازی سازان از سخت گیری های بنیاد به خصوص در بحث صدورمجوزها گلایه دارند، آیا واقعاً سخت گیری می کنید یا روند قانونی کارها تغییر کرده است؟ پژمان: در بازی های داخلی قانون مصادیق را مشخص کرده و مصوبات ما ابلاغی از شورای فرهنگ عمومی است اما چون نسل بازیساز نسل جوانی است خیلی از آنها آنقدر درگیر کار می شوند که فرصتی برای مرور مصوبات ندارد. قطعاً ما درباره بازی هایی که مغایر با فرهنگ و ارزش مان مثل شرط بندی و قمار که در آن پول رد و بدل می شود و خانواده ها را هم با مشکل مواجه می کند، رسیدگی های لازم را انجام می دهیم. در بازی های PC هم چون از خارج کشور وارد می شوند 2 تا 3 ماه زمان می برد تا تغییرات و اصلاحات صورت بگیرد اما بعید می دانم سخت گیری صورت گرفته باشد،‌ نه تنها سخت گیری نداشتیم بلکه به دنبال تعامل و همکاری بوده ایم. قبول دارید که روند بنیاد سخت تر شده است؟ پژمان: بنیاد ملی بازی های رایانه ای اساس نامه ای مصوب شورای عالی انقلاب فرهنگی دارد که در آن نقش بنیاد راهبری، تنظیم گری،‌ سیاست گذاری و نظارت بر این فضا عنوان شده، ما فقط با بازیساز مواجه نیستیم بلکه با ناشر،بازیکن، توسعه دهندگان، فروشنده و خانواده ها هم ارتباط داریم و باید این موضوعات را کنترل و نظارت کنیم، حتی کشورهای دیگر هم به نوعی این کنترل و نظارت را اعمال می کنند.  فارس: یکی از موضوعات مورد بحث بین بازی سازان و مخاطبان این عرصه ضعف آموزش است، ضمن اینکه عده ای هم به اساتید فعال در انستیتو ملی بازی نقد دارند. پژمان: اساتید انستیتو که همگی از بازی سازان مطرح کشورهستند اما قبول دارم که مشکل و اولویت اصلی ما بحث آموزش است، به همین جهت هم طرح تحول آموزش در بنیاد را آماده کردیم که یکی از نتایج آن تفاهمنامه ما با آموزش و پرورش بود تا آنها را نسبت به بازی های ویدئویی چه از بعد فرهنگی که ارتقا سواد بازی است و چه از بعد تولید بازی حساس کنیم. در حال حاضر هم جزومعدود مجموعه هایی هستیم که در شبکه شاد کانال مجزا داریم و توانسته اینم از این طریق بیش از 70 هزار دانش آموز را درگیر این حوزه کنیم. ما به دنبال این هستیم تا نسل جدید بازی سازی را به این صنعت تزریق کنیم و به همین جهت هم در ایام کرونا آموزش های مجازی را آغاز کردیم. با وزارت علوم مذاکراتی داشتیم تا سیلابس های آموزشی تأیید شده بنیاد در عناوین آموزشی این حوزه قرار گیرد تا مسیر جدیدی برای آموزش های آکادمیک داشته باشیم. شریفی: هدف ما در طرح تحول آموزش بازی سازی این بود که از نظام آموزشی سنتی فاصله بگیریم که خوشبختانه 60 درصد از این هدف محقق شد، در حال حاضر کلاس ها پروژه محور شده  تا افراد به عنوان نیروی انسانی در انستیتو استخدام شوند.  در پروژه محور شدن انستیتو دانشگاه شریف، دانشگاه تهران و کافه بازار با ما مشارکت داشتند، ما طی یکسال گذشته نیروهایی را جذب کردیم که هیچ اطلاعاتی از بازی سازی نداشتند اما الان در شرکت های بازی سازی فعالیت می کنند. فارس: از این افراد چه حمایت هایی می شود؟ حسینی: بازی سازها معمولاً در چند دسته قرار می گیرند، یک سری شرکت های بزرگ، یک سری تیم های متوسط و در حال رشد، یک سری تیم های نوپا و یک سری هم افرادی که تازه به این جرگه پیوسته اند و درحال ساخت بازی هستند. این تیم ها در همه مراحل بر اساس ساختار حمایتی همگرا حمایت می شوند، فارغ التحصیلان انستیتو افرادی هستند که استعداد محسوب می شوند و ما از آن ها حمایت حداقلی می کنیم تا به مراحل بعدی برسند. رتبه غزال ما مخصوص همین است و تیم هایی که از طریق مبادی همگرا مثل رویداد کژوال کمپ، رویداد جایزه بازی های جدی،‌ شتاب دهنده رایمون و...  معرفی می شوند هم در این رتبه قرار می گیرند و اعتبار حمایتی به آنها تعلق می گیرد. مثلاً اعتبار حمایتی برای تیم های مستعد بین 20 تا 30 میلیون تومان است،ه برگزیدگان جایزه بازی های جدی هم در رتبه غزال قرار می گیرند و از کمک 25 میلیون تومانی بهره مند می شوند، ضمن اینکه در بحث استقرار، تبلیغات، نشر بازی، خدمات سروری و... به این تیم ها کمک می شود. فارس: با توجه به شیوع ویروس کرونا چند درصد بازی های امسال مربوط به این بیماری و روش های پیشگیری از آن بوده است؟ پژمان: بعد از شیوع بیماری موضوع کرونا را به دبیرخانه رویداد بازی های جدی منتقل کردیم و با توجه به همکاری هایی که طی سال های گذشته با وزارت بهداشت داشتیم موضوع پیشگیری از کرونا را به عنوان مسأله اصلی در رویداد بازی های جدی مطرح کردیم. حالا مجموعه هایی که مشارکت کردند باید از این فرصت استفاده کنند، ما وقتی با وقتی با اتفاقات جدید رو به رو می شویم باید به دنبال راه حل های جدید هم باشیم که بازی می تواند با ظرفیت آموزشی و سرگرمی خود یکی از همین راه حل ها باشد. اگر کشور روی مقوله بازی سرمایه گذاری می کرد می توانست خیلی از مشکلات بیماری را طی یکسال گذشته در بحث پیشگیری و درمان برطرف کند. در واقع بازی یک نقطه میان بر برای حل بسیاری از موضوعات در کشور است. فارس: ما امروز در صنعت بازی سازی کجای بازار جهانی ایستاده ایم؟ حسینی: برخی از کشورها در حوزه بازار بین المللی هستند و برخی دیگر هم بازار بومی خودشان را دارند،‌ مثلاً چین بازار داخلی خودش را دارد، کشورهای CIS، آمریکای جنوبی، جنوب شرق آسیا و... بازار خودشان را دارند.  ما هم تولیدات خوبی داریم که متأسفانه تحریم ها بحث صادرات آن ها را سخت کرده اما با این حال به نسبت سایر صنایع صادرات آن راحت تر است، بازی سازان زیادی را داریم که بازی هایی را در حد بین المللی در داخل کشور می سازند، بنابراین صاحب دستاورد هستیم. سال گذشته در جشنواره گیم کانکشن فرانسه بهترین بازی موبایلی از ایران بود و در IMGA هم کاندیداهای زیادی از ایران بودند که همه اینها نشان از کیفیت بازی ها دارد، ضمن اینکه کلی سفارش بازی از خارج کشور داریم که در ایران تولید می شوند. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "11678",
    "title": "گلایه اهالی «پروانه» از میزبانی «باغ هنر»/ نکات مهم برای رفتن به جمعه بازار پروانه",
    "abstract": "حرف و حدیث راجع به مکان جدید جمعه بازار پروانه چه از طرف غرفه داران و چه از سوی بازدیدکنندگان و مشتریان قدیمی این بازارچه زیاد است، از تعداد محدود غرفه ها و نبود تجهیزات گرمایشی گرفته تا بی نظمی و عدم دسترسی مناسب.",
    "body": "خبرگزاری فارس - سعیده اسدیان: تفریح خیلی از خانواده ها در صبح های جمعه یا کوه است یا ورزش در پارک ها و  بوستان های محلی، برخی فارغ از هیاهوی یک هفته شلوغ کاری قرار صبحانه ای با دوستان خود می گذارند و عده ای هم خواب صبح جمعه را به هرچیزی ترجیح می دهند. اما در این میان گروهی هم هستند تفریح انتخابی شان خرید و گشت و گذار در بازارچه های قدیمی است، جایی مثل جمعه بازار پروانه. جایی که پیش از شیوع ویروس کرونا یکی از مکان های تفریحی و جذاب برای خانواده های تهرانی به شمار می رفت، یک پارکینگ عمومی در خیابان جمهوری که در طول هفته کاربری عادی خود را داشت اما جمعه ها به پاتوقی برای خرید و گشت و گذار تبدیل می شد.  تاریخچه جمعه بازار پروانه قصه شکل گیری این جمعه بازار بنابر روایت یکی از فروشندگان قدیمی این بازارچه به زمان ناصرالدین‌شاه برمی گردد، زمانی که وی از سفر فرانسه باز می گردد و تصمیم می گیرد تا جمعه بازاری شبیه آنچه در فرهنگ دیده را در تهران بنا کند. مسجد امام خمینی (مسجد شاه سابق) اولین جمعه بازاری بود که در بازار بزرگ تهران پا گرفت و بعد از مدتی تکیه دولت جایگزین آن شد و سال ها بعد پارکینگ ناصرخسرو واقع در خیابان سعدی جنوبی بازارچه ای جدید را در دل خود جای داد تا اینکه در سال 1380 پارکینگ پروانه محل دائمی جمعه بازار تهران شد. محوطه ای بزرگ با 4 طبقه و 5 راهرو که از 8 صبح تا 5 بعدازظهر پذیرای بازدیدکنندگان و خریداران محصولات آنتیک، دست سازه ها، صنایع دستی و لباس های سنتی بود، مشتریان این جمعه بازار از شمال و جنوب و شرق و غرب تهران خودشان را به مرکز پایتخت می رساندند و اغلب توریست های خارجی هم برای خرید به آنجا می آمدند.  اما از تاریخ 9 اسفندماه سال 98 و به دلیل شیوع کرونا در ایران این بازارچه به دلیل مسقف بودن و ازدحام جمعیتی که در آن صورت می گرفت تعطیل شد تا در زمانی مناسب در مکانی جدید برپا شود، البته این تعطیلی بهانه ای برای ایمن سازی پارکینگ هم شد. انتقال بازارچه از خیابان جمهوری به اراضی عباس آباد تعطیلی جمعه بازار ادامه داشت و باعث شد تا 1300 کارآفرین و هنرمند که عمدتاً فقط از طریق این مجموعه امرار معاش می کردند، مثل بسیاری از کسب وکارهای دیگر قربانی کرونا شوند. در نهایت اواسط خردادماه پارک شهر به عنوان مکان جدید جمعه بازار معرفی شد اما کرونا باز هم شدت گرفت تا جایی که شهر را به تعطیلی کشاند.6 ماه گذشت و در نهایت طی جلسه ای با حضور نماینده وزارت میراث فرهنگی، گردشگری و صنایع دستی محوطه باغ هنر اراضی عباس آباد به عنوان مکان جدید جمعه بازار پروانه انتخاب شد تا این گعده هنری 20 ساله پس از یک سال تعطیلی مجدداً بازگشایی شود.  19 دی ماه سال جاری جمعه بازار پروانه در باغ هنر اراضی عباس آباد بازگشایی شد، جایی که این روزها بسیاری از خانواده ها را به سمت خود می کشاند تا در این روزهای پر از محدودیت و کسالت بار حال خوبی را به آنها تزریق کند. همه چیز در مورد مکان جدید جمعه بازار پروانه اما حرف و حدیث راجع به مکان جدید جمعه بازار پروانه چه از طرف غرفه داران و چه از سوی بازدیدکنندگان و مشتریان قدیمی این بازارچه زیاد است، از تعداد محدود غرفه ها و نبود تجهیزات گرمایشی گرفته تا بی نظمی و عدم دسترسی مناسب. مرجان یکی از غرفه داران قدیمی جمعه بازار پروانه است که می گوید: نه سال در پارکینگ پروانه جای ثابت داشتم حالا 300 غرفه برای 1300 فروشنده داده اند، اینها دلشان به حال ما نسوخته بلکه می خواهند باغ هنر را در معرض تماشا بگذارند. هفته پیش انقدر هوا سرد بود که تا مغز استخوانم یخ کرد. سرما و گرمای پارکینگ پروانه رو تحمل می کردیم چون غرفه ثابت داشتیم اما الان اگر از کرونا هم نمیریم از سرما منجمد می شویم.  محمد هم که از قدیمی های جمعه بازار پروانه است و 15 سال در پارکینگ پروانه غرفه فروش لباس های سنتی را داشته، وقتی می فهمد خبرنگار هستم می گوید: 40 درصد غرفه ها را به همکاران جمعه بازار داده اند و 60 درصد آن را دست فروش هایی در اختیار دارند که تولید کننده نیستند بلکه اجناس خود را از بازار می خرند و اینجا می فروشند، این با شرط اصلی دریافت غرفه مغایرت دارد. من اینجا جز سرویس بهداشتی تمیز نکته مثبت دیگری ندیدم. استفاده از نام «پروانه» برای معرفی باغ هنر رضا که غرفه ظروف هنری دارد وقتی صحبت های همکارش را می شنود، می گوید: میزهای کوچک و جای کم، بدمسیری باغ هنر، ایستادن در صف از 4 صبح برای گرفتن غرفه 80 هزار تومانی، مشتری کم و هزینه زیاد رفت و آمد باعث شده من از آمدن به اینجا و گرفتن غرفه برای هفته های آتی پشیمان شوم.  هفته پیش با کلی وسیله تو ترافیک خودم رو رسوندم اینجا اما چون جای پارک نبود مجبور شدم با اعصاب خورد برگردم، اونایی از جای جدید رضایت دارند که تو پارکینگ پروانه جای ثابت نداشتند، ما سالها خاک پارکینگ روخوردیم، تو سرما و گرما رفتیم اما الان وضعیت جوری شده که باید سر یه غرفه و میز از 3 و4 صبح اینجا باشیم. متأسفانه دوستان مسئول با استفاده از اسم پروانه و فروشندگان قدیمی آن در حال شکوفا کردن یک نقطه کور هستند. از مشکل جای پارک تا سرما و مسیرهای سخت دسترسی خانمی در حال پرسیدن قیمت یک فرش دست بافت است، دختر جوانی هم کنارش ایستاده، نظرشان را در مورد مکان جدید جمعه بازار می پرسم که می گوید: اینجا اصلا قابل قیاس با پارکینگ پروانه نیست، بعد از یکسال با ذوق و شوق به اینجا آمدم اما با تعاریف و تبلیغاتی که شده مغایرت داشت. خیلی از فروشنده های قدیمی دیگر اینجا نیستند و فضا بیشتر شبیه بازارچه های دم عید شده البته اینها نظر من به عنوان مشتری دائمی و قدیمی جمعه بازار پروانه است. دختر جوان هم می گوید: پارکینگ پروانه جای پارک نداشت اما حداقل به راحتی با وسایل حمل و نقل عمومی به آنجا می رفتیم اما اینجا دور تا دور اتوبان است و داخل هم اصلاً جای پارک پیدا نمی شود. مترو نزدیک است اما هیچ وسیله ای برای حمل و نقل تا بازارچه نیست.  مرد جوانی به همراه همسر و کودک دو ساله ای که در بغل دارد مشغول بازدید از غرفه ها هستند، وقتی نظرشان را در مورد مکان جدید جمعه بازار می پرسم، می گوید: من مشتری سال ها قبل این بازارچه هستم، 4 سال پیش موقع ازدواج خیلی از وسایل تزئینی منزل مان را از پارکینگ پروانه خریدیم. امروز که بعد از یکسال به اینجا آمدم همه چیز برایم جدید بود، چیزی از حس وحال جمعه بازار قدیمی پروانه را درک نکردم، چهل دقیقه معطل شدم تا جای پارک پیدا کنم و هنوز هم نتوانستم خریدی داشته باشم چون غرفه ها بی نظم چیده شده، نبود وسایل گرمایشی هم اوضاع را نامساعدتر کرده است.  اینجا ایمنی بیشتر است اما همسرش می گوید: درسته که این نکات منفی وجود دارد اما به نظر من اینجا از پارکینگ پروانه دلبازتر و تمیز تر است، پارکینگ پروانه هم ایرادات زیادی داشت اما خب همه به آنجا عادت کرده بودیم، اینجا با وجود فضای کوچک تر ایمنی بیشتر و حتی سرویس های بهداشتی هم خیلی تمیزتر هستند. کمی آن طرف تر پسر جوانی در حال امتحان کردن یک کلاه روی سرش است، نظرش را در مورد برپایی جمعه بازار در باغ هنر می پرسم که می گوید: اینجا خیلی بهتر از پارکینگ پروانه است، هم فضا باز است هم به نظرم غرفه ها به خوبی جانمایی شده اند.  کاچی بهتر از هیچی! پارکینگ پروانه مسقف بود و وقتی جمعیت زیاد میشد نفس کشیدن ممکن نبود اینجا علی رغم کوچک بودن فضا همه چیز تمیزتر و بهتر است. خیلی ها نسبت به اینجا واکنش منفی نشان دادند حتی دوستان خودم رضایت نداشتند اما به نظرم برپایی حداقلی بازارچه بهتر از تعطیلی است، باید فرصت بدهیم تا به مرور زمان مشکلات برطرف شود و باغ هنر هم هویت خودش را پیدا کند. اینکه حداقل بعد از یکسال بیکاری، 300 نفر دوباره توانسته اند کسب درآمدی داشته باشند جای امیدواری دارد. تجربه نگارنده در چهارمین هفته از برپایی جمعه بازار پروانه در باغ هنر ساعت 8 صبح خودم را به ورودی باغ کتاب رساندم، تا جلوی باغ غذا را با خودرو رفتم اما اجازه حرکت بیشتر ندادند و مجبور شدم به سمت پایین برگردم. پس از حدود 20 دقیقه یک جای پارک پیدا کردم مجبور شدم تمام مسیر را پیاده طی کنم.  در میانه راه بنرهایی نصب شده بود که مسیر رسیدن به باغ هنر را نشان می داد، روی یکی از بنرها هم عبارت «ایستگاه تاکسی» درج شده بود اما خبری از تاکسی یا حداقل ون برای رفت و آمد فروشندگان و بازدیدکنندگان نبود. پس از 20 دقیقه پیاده روی به ورودی باغ هنر رسیدم، جلوی در تعدادی چرخ در حال جا به جایی بارهای فروشندگان بودند،سرما هنوز توی تنم بود و به امید اینکه در باغ هنر و محوطه مسقف آن هوا بهتر است، وارد بازارچه شدم. سرمای اینجا استخوان سوز است ابتدای بازارچه به رسم پارکینگ پروانه محل استقرار فروشندگان اجناس آنتیک و عتیقه بود، برق ها رفته بود و در کمال تعجب هوای داخل بازارچه چند درجه از هوای محوطه بیرون سردتر بود، هیچ وسیله گرمایشی در سالن تعبیه نشده بود، غرفه داران با پوشش هاش سنگین و پتوهایی که به دور خود پیچیده بودند همچنان می لرزیدند و تلاش می کردند با بخار دهان و گرفتن لیوان چای کمی گرم شوند.  خون در رگ هایم منجمد شده اما به مسیرم ادامه می دهم، کمی جلوتر با غرفه فرش و محصولات چوبی رو به رو می شوم، چرخی می زنم و در گوشه ای از بازارچه تعدادی از فروشندگان لباس های سنتی را می بینم. دختر جوانی در تلاش است تا متقاعدم کند که جوراب های سه جفت 45 هزار تومانیِ حوله ای اش می تواند پاهایم را در زمستان گرم نگه دارد، تصویری مبهم از بازارچه قدیمی پروانه در ذهنم نقش می بندد و بلافاصله محو می شود. فاصله گذاری اجتماعی به سبک جمعه بازار هنوز با محیط آشنا نشده ام، بر خلاف پارکینگ پروانه اینجا هر غرفه یک جا قرار گرفته و همین موضوع بازدید را سخت کرده است، از محوطه مسقفقی که راهروهای باریکش امکان فاصله گذاری اجتماعی را غیر ممکن کرده بیرون می آیم و به سمت بالکنی می روم که تعداد دیگری از فروشندگان در آنجا غرفه زده اند.  از غرفه های قدیمی با محصولات بکر و خاص و پرطرفدار خبری نیست و بیشتر زیورآلات برنجی و نخی، محصولات کاغذی، شال و روسری و وسایل تزئینی به چشم می خورد، چشم می گردانم تا باقی غرفه ها را ببینم اما ظاهرا بازارچه به پایان رسیده و خبری از مابقی غرفه ها نیست، چون جایی برای استقرارشان وجود ندارد. نکات مهم برای رفتن به جمعه بازار پروانه جمعه بازار پروانه پس از یکسال تعطیلی حالا در چنین شرایطی در حال فعالیت است، البته شروع هر کاری در یک مکان جدید همیشه ضعف هایی داشته که برطرف شدن آن ها نیاز به گذر زمان دارد، اما لزوم تعبیه وسایل گرمایشی آن هم وسط زمستان امری نیست که مشمول گذر زمان شود.  البته فعالیت حداقلی جمعه بازار آن هم در این شرایط اقتصادی قطعاً بهتر از تعطیلی است، اگر شما هم قصد رفتن به جمعه بازار پروانه را به همراه خانواده دارید باید به نکات ذکر شده توجه کنید، لباسی را که برای رفتن به توچال انتخاب می کنید بپوشید و حتماً دستکش به همراه داشته باشید. خوشبختانه سرویس بهداشتی جنب باغ هنر قرار گرفته و از این بابت مشکلی وجود ندارد، یک غرفه فروش چای و قهوه و یک غرفه فروش ساندویچ های آماده و شیرینی هم از این هفته در بازارچه تعبیه شده اما برای اطمینان بیشتر یک بطری آب یا بیسکوییت به همراه داشته باشید. برای رسیدن به بازارچه پروانه که هر جمعه از سال 8 صبح تا 5 بعداز ظهر فعال است می توانید با خودروی شخصی از طریق اتوبان همت (شرق به غرب)، پس از خروجی حقانی یا اتوبان حقانی (غرب به شرق) پس از اتوبان مدرس به اینجا بیایید اما بدانید که برای جای پارک حتماً با مشکل مواجه خواهید شد، یک پیاده روی 20 دقیقه ای را هم در نظر بگیرید. اگر هم قصد استفاده از مترو را دارید می توانید از ایستگاه مترو شهید حقانی و یا مترو شهید همت خودتان را به جمعه بازار برسانید. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "68899",
    "title": "لیگ دانمارک|  وایله با گلزنی عزت اللهی از سقوط فرار کرد",
    "abstract": "وایله در هفته بیست و نهم لیگ دانمارک با درخشش ستاره ایرانی خود مقابل سوندریسک به برتری دست یافت.",
    "body": "به گزارش خبرگزاری فارس، در چارچوب هفته بیست و نهم لیگ دانمارک وایله مقابل سوندریسک به برتری 4 بر 2 رسید و توانست فاصله خوبی از منطقه سقوط بگیرد. در این مسابقه سعید عزت اللهی، ستاره ایرانی وایله 90 دقیقه در ترکیب قرار داشت و توانست در دقیقه 68 گل دوم تیمش را به ثبت رساند. در جدول این رقابت در پلی آف منطقه سقوط، وایله با 33 امتیاز در رده چهارم قرار دارد. تیم‌های پنجم و ششم با امتیازهای 25 و 20 به دسته پایین ‌تر سقوط خواهند کرد. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "45068",
    "title": "همه آنچه که باید درباره «بازینو 1400» بدانید+فیلم",
    "abstract": "پویش نوروزی «بازینو» با شعار «سال نو، بازی نو» برای نخستین بار توسط بنیاد ملی بازی‌های رایانه‌ای همزمان با ایام نوروز سال 1400 آغاز می‌شود و تا 20 فروردین ادامه دارد.",
    "body": "فاطمه خوش‌نما: به گزارش خبرنگار تفریح و نشاط خبرگزاری فارس،‌ پویش نوروزی «بازینو» با شعار «سال نو، بازی نو» برای نخستین بار توسط بنیاد ملی بازی‌های رایانه‌ای همزمان با ایام نوروز سال 1400 آغاز می‌شود و تا 20 فروردین ادامه دارد.این پویش با هدف جذب کاربر برای بازی‌های موبایلی مناسب ایرانی در ایام تعطیلات نوروز 1400 طراحی شده است. با توجه به اینکه شرایط کرونایی و لزوم پرهیز از دید و بازدید و سفرهای نوروزی براساس دستورالعمل‌های ستاد ملی مبارزه با کرونا مانند نوروز 1399 همچنان ادامه دارد و خیلی از خانواده‌ها تعطیلات نوروز را در خانه سپری می‌کنند، از این جهت بازی گزینه بسیار خوبی برای پرکردن اوقات فراغت خانواده‌ها در این ایام خواهد بود. در کمپین بازینو بازی‌هایی از ژانرهای ورزشی، خانوادگی، استراتژی، کلماتی، پازل و اکشن در این پویش حضور دارند تا سلایق مختلف اقشار مختلف در سنین متفاوت را برای انتخاب بازی پوشش دهند. در ادامه معرفی پویش «بازینو» را از زبان معاون حمایت بنیاد ملی بازی‌های رایانه‌ای می شنوید:  انتهای پیام/ ",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "80262",
    "title": "125 میلیون دلار از منابع ارزی ایران آزاد شد/خرید 16 میلیون دز واکسن کواکس در دستور کار",
    "abstract": "وزیر نیرو از صدور مجوز برای تامین 125 میلیون دلار منابع ارزی ایران در عراق برای خرید 16 میلیون دوز واکسن کوواکس و انتقال این مبلغ به یک بانک اروپایی خبر داد.",
    "body": "به گزارش خبرنگار اقتصادی خبرگزاری فارس به نقل از پایگاه اطلاع‌رسانی وزارت نیرو، رضا اردکانیان، وزیر نیرو با اشاره به آزاد شدن منابع ارزی ایران در کشور عراق گفت: با پیگیری‌های مستمر خوشبختانه مجوزهای لازم برای حواله 125 میلیون دلار از منابع پولی ایران از بانک تجارت عراق به بانک سوییسی برای تامین 16 میلیون دوز واکسن کوواکس (سبد واکسن‌های مورد تایید سازمان بهداشت جهانی) اخذ شد. وزیر نیرو در بیان زمان‌بندی در نظر گرفته شده برای انتقال ارز، تاکید کرد: انتظار می‌رود تا پایان هفته ترتیبات اداری این کار انجام گرفته و به زودی این واکسن‌ها در اختیار وزارت بهداشت، درمان و آموزش پزشکی ایران قرار بگیرد. به گزارش فارس، دی ماه سال گذشته نیز وزیر نیرو با موفق خواندن رایزنی هایش با مقامات عراقی در بغداد گفت که توافقات خوبی برای برداشت از منابع مالی ایران در عراق با مقامات این کشور به منظور پرداخت هزینه خرید واکسن کرونا از اروپا از محل منابع مالی موجود ایران در عراق صورت گرفته است. به گفته این مقام مسئول، جمهوری اسلامی ایران دارای منابع مالی خوبی در خارج کشور از جمله عراق است که وزارت بهداشت کشور با رعایت مجموعه ملاحظاتی که هست درصدد خرید دوز مورد نیاز واکسن کرونا از شرکت اروپایی است و هزینه آن از محل این منابع مالی پرداخت خواهد شد. انتهای پیام/ب",
    "label": "اقتصادی",
    "predicted_label": "",
    "prompt_used": ""
  },
  {
    "id": "53995",
    "title": "مشاغلی که امروز مجاز به فعالیت نیستند",
    "abstract": "به دلیل وضعیت قرمز کرونایی در شهرهای با وضعیت قرمز فقط مشاغل گروه یک مجاز به فعالیت هستند و سایر مشاغل از امروز تا پایان هفته آینده مجاز به فعالیت نخواهند بود.",
    "body": "به گزارش خبرگزاری فارس بر اساس آخرین اصلاحیه طرح مدیریت هوشمند محدودیت های متناسب با وضعیت و روند بیماری کووید-۱۹ در شهرهای کشور (مصوبه پنجاه و دومین جلسه ستاد ملی مبارزه با کرونا، مورخ ۲۰ دی ۹۹)، مشاغل گروه ۱ که فهرست آن‌ها در ادامه می‌آید، در شهرهایی که در وضعیت قرمز قرار گرفته‌اند مجاز به فعالیت بوده و گروه‌های شغلی ۲، ۳ و ۴ به مدت ۲ هفته (قابل تسهیل و تشدید در صورت تغییر شرایط با تشخیص وزارت بهداشت) تعطیل و واحدهای صنفی متخلف به مدت ۱۵ روز پلمپ خواهند شد. با توجه به وضعیت قرمز شهر تهران، صنوف گروه شغلی ۱ در تهران مجاز به فعالیت می باشند و سایر صنوف گروه های شغلی ۲، ۳ و ۴ به مدت دو هفته تعطیل می باشند.  گروه شغلی ۱:  ۱- داروخانه ها و کارگاه های تولیدی، مراکز صنعتی و معدنی، کشاورزی، شیلات، کشتارگاه، انبار و سردخانه عمومی ۲- مراکز زیر ساختی و حیاتی، مراکز تامین و توزیع آب، برق، گاز، مدیریت پسماند، فاضلاب و فعالیت های تصفیه و تهویه هوا، پالایشگاه ها و جایگاه های سوخت ۳- حمل و نقل عمومی کالا و مسافر برونشهری شامل ریلی، هوایی، جادهای و دریایی ۴- کرایه خودرو بدون راننده، پارکینگ عمومی ۵- مراکز نظامی، انتظامی و امنیتی ۶- فروشگاههای مواد غذایی، زنجیرهای، سوپرمارکتها، میوه فروشیها و سبزی فروشی ها، میادین میوه و تره بار ۷- مراکز تولید، نگهداری، توزیع و فروش محصولات پروتئینی و خدمات وابسته ۸- مراکز تولید و عرضه فرآورده های لبنی و نانوایی (تولید فراوردههای نانوایی) ۹- مراکز بهداشتی، درمانی، اورژانس و تامین آمبولانس دولتی و خصوصی و مشاغل مشابه ۱۰- داروخانه ها، مراکز و فروشگاه های دامپزشکی، پخش دارو، عطاری و داروهای سنتی و بذر ۱۱- مراکز تهیه، تولید و طبخ مواد غذایی و خوراکی آماده و صرفا بیرون بر (شامل تمام گروههای غذایی سرد، گرم، آشامیدنی، بستنی و آبمیوه، خشکبار، شیرینی و مشاغل مشابه) ۱۲- خدمات اپراتورهای ارتباطی، خدمات الکترونیک و فعالیتهای پستی ۱۳- شرکت های خدمات اینترنتی (اعم از تامین کنندگان اینترنت، فروشگاه های اینترنتی و شرکت‎ های خدماتی مبتنی بر اینترنت) ۱۴- رسانه های مکتوب و بر خط و مشاغل مشابه ۱۵- مراکز نگهداری خدماتی سالمندان، معلولان، جانبازان، مراکز توانبخشی و مراقبتی و آسایشگاهها ۱۶- تعمیرگاه های انواع خودرو، لوازم خانگی، الکتریکی، الکترونیکی، کامپیوتر، تاسیساتی، کلیه خدمات فنی و کارواش ۱۷- فروشگاه های انواع قطعات، لوازم یدکی، الکتریکی، الکترونیکی، صیادی، کشاورزی و تاسیساتی و سایر ملزومات مورد نیاز تولید ۱۸- فروشگاه های انواع مصالح ساختمانی از قبیل گچ، سیمان، سرامیک، لوله و اتصالات)، محصولات فولادی (آهن و آلومینیوم) و پاساژهای تخصصی نظیر لاستیک، قطعات یدکی، آهن آلات، کامپیوتر (به استثناء پوشاک، کیف، کفش و موبایل) ۱۹- کارگاه های صنعتی و ساختمانی (مانند جوشکاری و تراشکاری و مشابه آن) ۲۰- چاپخانه ها، لیتوگراف، تایپ و تکثیر و دفاتر فنی مرتبط، دفاتر آگهی تبلیغاتی فروشندگان کاغد و مقوا ۲۱- خشکشویی ها ۲۲- مراکز فروش عینکهای طبی ۲۳- فروش گل و گیاه تزیینی و طبیعی و مواد اولیه کشاورزی، باغبانی و دامداری ۲۴- فروشگاه های لوازم ایمنی و آتشنشانی ۲۵- سینما خودر/ تئاتر خودرو ۲۶- مراکز اقامتی (شامل هتل، متل، مهمانپذیر، پانسیون و مشاغل مشابه) ۲۷- فروشگاه های مواد شیمیایی با کاربرد صنعتی و کشاورزی ۲۸- فعالیت تیم های ملی و لیگ های وابسته در رشته های مختلف ۲۹- غذا و ملزومات حیوانات خانگی، ملزومات و تجهیزات دامپزشکی  گروه شغلی (۲):  ۱- بوستانها و مراکز تفریحی ۲- پاساژهای سرباز و سربسته، بازارهای سرپوشیده، مراکز خرید و فروش بزرگ و بازارهای موقت (بازارهای روز و محلی ۳- فروش انواع خودرو، موتور و دوچرخه ۴- مراکز شماره گذاری اتومبیل ۵- آرایشگاه های مردانه و زنانه ۶- مراکز فروش لوازم آرایشی و بهداشتی ۷- مراکز فروش فرش و موکت، کف پوش ها، لوازم خانگی، تشک، پتو و رو انداز، حوله و ملحفه، پارچه پرده، مبلمان و ملزومات مرتبط (اداری- منزل) لوستر و چراغ، کابینت، در و پنجره، تهویه، صنایع دستی، تزئینات داخلی ساختمان ۸- مراکز فروش کادویی، اسباب بازی و سرگرمی لوازم التحریر، ظروف (چینی، کریستال، پلاستیک، بلورجات، ملامین) لوازم التحریر، کتاب و مجله، محصولات فرهنگی و کمک آموزشی تجهیزات مهندسی و نقشه برداری ۹- مراکز فروش انواع پوشاک، کیف و کفش، چرم و مصنوعات چرمی، خرازی و خیاطی ۱۰- آتلیه و عکاسی و خدمات فیلمبرداری ۱۱- آژانس مشاور املاک ۱۲- مراکز تهیه، توزیع و طبخ مواد غذایی، خوراکی کافی شاپ، با پذیرش مشتری (شامل تمام گروه های مواد غذایی سرد، گرم، آشامیدنی، بستنی، آبمیوه، خشکبار، شیرینی) ۱۳- ظروف یکبار مصرفی ۱۴- فروشندگان پرنده و ماهی های تزئینی ۱۵- وسایل ابزار و ملزومات شکار و صیادی ۱۶- فروشگاههای ملزومات و تجهیزات بدنسازی و ورزشی ۱۷- فروشندگان طلا، جواهر، نقره، سنگهای قیمتی، بدلیجات و ساعت ۱۸- رنگ ساختماتی، صنعتی و خودرو ۱۹- ظروف، صندلی، میز و سایر ملزومات کرایهای ۲۰- ابزار و یراق، قفل و لولا و وسایل توزین ۲۱- فروش کالاهای دست دوم و سمساری ۲۲- آموزشگاه های رانندگی  گروه شغلی ۳:  ۱- تالارهای پذیرایی ۲- استخرهای سرپوشیده و باشگاههای ورزشی ۳- چایخانه ها و قهوه خانه ها بدون عرضه مواد دخانی (این گروه در کل ساعات شبانه روز تعطیل می باشند) ۴- آموزشگاه های موسیقی و زبان با حضور ۱۰ نفر ۵- موزه ها، سینما ها، تئاترها ۶- مهدهای کودک  گروه شغلی ۴:  ۱- باغ وحش‌ها و شهرهای بازی ۲- مراکز تفریحی آبی ۳- گیم‌نت‌ها مسئول پیگیری اجرای این محدودیت‌ها وزارت صمت، ناظر بر آن وزارت بهداشت و نیروی انتظامی، اتاق اصناف ایران و اتحادیه‌های مربوط به عنوان همکار اعلام شده‌اند. لازم به تاکید است، تمامی گروه‌های چهارگانه مشاغل در شهرهایی که در وضعیت آبی قرار گرفته‌اند مجاز به فعالیت خواهند بود و تشخیص و مسئولیت آن با ستاد استانی خواهد بود انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "42648",
    "title": "حمایت از بازی‌های برتر موبایلی ایرانی و کمک به انتخاب مخاطبان",
    "abstract": "پویش نوروزی «بازینو» با شعار «سال نو، بازی نو» برای نخستین‌بار به همت بنیاد ملی بازی‌های رایانه‌ای و با هدف حمایت از بازی‌های موبایلی برتر ایرانی کار خود را از اول فروردین 1400 آغاز می‌کند و کاربران با نصب و انجام این بازی‌ها علاوه بر شرکت در یک فضای رقابتی، شانس دریافت جوایز ویژه‌ای را که برای آن در نظر گرفته شده را نیز خواهند داشت.",
    "body": "به گزارش خبرگزاری فارس، سید صادق پژمان مدیرعامل بنیاد ملی بازی‌های رایانه‌ای با اشاره به اینکه در این پویش نوروزی 25 بازی پرطرفدار به کاربران معرفی می‌شوند، گفت: در پویش نوروزی «بازینو» که تا 20 فروردین ادامه خواهد داشت، بازی‌های موبایلی منتخب ایرانی به طور گسترده از طریق بستر دیجیتال در معرض انتخاب کاربران در سراسر ایران قرار گرفته تا آنها بتوانند به سادگی این بازی‌ها را نصب کرده و از طریق تلفن همراه به دو صورت انفرادی و گروهی در ایام تعطیلات نوروز این بازی‌ها را انجام دهند و لذت حضور در یک فضای رقابتی سالم از طریق بازی را تجربه کنند. مدیرعامل بنیاد ملی بازی‌های رایانه‌ای افزود: در تعطیلات نوروزی سال 1400 نیز مانند سال 1399 به‌دلیل شرایط شیوع ویروس کرونا مجبور به رعایت دستورالعمل‌های ستاد ملی مبارزه با کرونا و پرهیز از سفر و ماندن درخانه جهت قطع زنجیره انتقال کرونا هستیم. از طرفی تجربه یک سال اخیر نشان داد که استقبال ازانجام بازی در میان مردم بسیار بیشتر از گذشته شده است. وی ادامه داد: آمارها نشان می‌دهد که بازار بازی‌های موبایل در دنیا در دوران شیوع کرونا همزمان با افزایش میزان استفاده‌ مصرف‌کننده‌ها، با رشد بیش از ۷۷ میلیارد دلاری درآمد در سال 2020 مواجه شده است. در پژوهش مرکز تحقیقات بازی‌های دیجیتال (دایرِک) نیز که به بررسی وضعیت شرکت‌های بازی‌سازی ایران در شرایط شیوع ویروس کرونا پرداخته شده، تعداد نصب بازی‌ها توسط کاربران در مجموع 59 درصد افزایش یافته است. از این رو بنیاد ملی بازی‌های رایانه‌ای با رویکرد غنی سازی اوقات فراغت خانواده‌ها در ایام تعطیلات نوروز و از سوی دیگر حمایت از کسب وکار بازی‌سازان ایرانی و رونق تولید داخلی سازوکار اجرای این پویش نوروزی را طراحی کرده است. پژمان گفت: بازی‌های شرکت‌کننده در این پویش جزء بازی‌های باکیفیت ایرانی هستند و تلاش ما این است که با معرفی این بازی‌ها و بازی‌سازان آنها،  انگیزه‌های تولید بازی‌های بیشتر را در آنها تقویت کنیم. مدیرعامل بنیاد تصریح کرد: در طراحی این پویش از ابزارهای بازاریابی دیجیتال حوزه بازی استفاده شده است تا کسانی‌که کاربر اپلیکیشن‌های موبایلی و رسانه‌های اجتماعی هستند، از تبلیغات معرفی بازی‌ها در این بسترهای تعاملی استفاده ‌کنند. همچنین کاربران شبکه‌های اجتماعی از طریق این شبکه‌ها با بازی‌های این پویش آشنا می‌شوند و امکان دسترسی و نصب بازی‌ها برایشان فراهم است. وی با اشاره به طراحی سایت پویش بازینو با عنوان «bazino1400.ir» که کار خود را چند روز قبل از شروع پویش آغاز می‌کند، افزود: کاربران از طریق این سایت می‌توانند به بازی‌های این پویش دسترسی داشته باشند و آنها را دانلود کنند. مدیرعامل بنیاد همچنین گفت: 25 بازی در این پویش شرکت داده شده‌اند و نکته قابل اهمیت درباره این پویش این است که 8 بازی، بازی‌های جدیدی هستند که در بهمن و اسفند 1399 منتشر شده‌اند. سایر بازی‌ها جزء بازی‌های پرمخاطب و با نصب بالا هستند و به ‌تازگی به‌ روزرسانی شده‌اند. هدف ما این است که با این پویش کاربران بیشتری جذب این بازی‌های مناسب ایرانی شوند. وی در خصوص ژانر بازی‌های پویش بازینو نیز گفت: بازی‌هایی با سبک‌های متنوع و متناسب با سلایق مختلف کاربران اعم از ورزشی، کلماتی، پازل، استراتژی و رانندگی در این پویش شرکت کرده‌اند. از سویی دیگر امکان رقابت آنلاین در برخی از این بازی‌ها نیز وجود دارد و خانواده‌ها در فضایی خانوادگی و در شرایط کرونایی که مجبور به در خانه ماندن هستند، می‌توانند از رقابت آنلاین در این بازی‌ها لذت ببرند و در کنار هم سرگرم شوند. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "126635",
    "title": "حامد کاشانی به کرونا مبتلا شد",
    "abstract": "حجت‌الاسلام حامد کاشانی سخنران مذهبی به بیماری کرونا مبتلا شد.",
    "body": "به گزارش خبرنگار حوزه مسجد و هیأت خبرگزاری فارس، حجت‌الاسلام حامد کاشانی سخنران مذهبی به بیماری کرونا مبتلا شد. این منبری مشهور با تأیید این خبر در صفحه اینستاگرامی خود نوشت: «بنا نبود این بار کرونای بنده رسانه‌ای شود، تا دوستان نگران نشوند، بویژه نمی‌خواستم پدرم مطلع گردد. اما کثرت جلسات لغو شده و پیگیری عجیب و شدید برخی باعث شد، آن که نباید باخبر شود و شایعاتی هم در پی داشته باشد. فعلا به حول و قوه الهی خانوادگی در قرنطینه و مشغول درمانیم و اوضاع الحمدلله به سامان است.به شایعات توجه نکنیم. ان شاء الله خداوند بزرگ همه بیماران کرونایی و غیر کرونایی را شفا مرحمت کند. تأسف شدیدم، محروم شدن از مجالس سیدالساجدین و کریمترین امام اهل بیت علیهم السلام، حضرت زین العابدین علیه السلام است. امیدوارم مولایم گوشه نگاهی به بنده‌ی خود بیندازد.آری، به زودی همه ما حسرت خواهیم خورد. یکی از حسرت‌های بنده محروم شدن از مراسم دفن حاج آقا مسلم بود. خداوند مرحوم حاج آقا مسلم را رحمت کند که یک تنه، یک لشگر آدم حسابی بود، حشرنا الله معه. بله به زودی حسرت خیلی چیزها را خواهیم خورد، برای کمکی که می‌توانستیم به محرومی بکنیم و نکردیم... برای دلی که می‌توانستیم به دست آوریم... برای لبخندی که دلی را شاد می‌کرد... برای دو رکعت نماز با توجه ... برای تلاوت یک آیه از کتاب الله... و شاید بیش از این موارد اخیر حسرت هر یک «یا حسین» که کمتر گفتیم. حسین جان! از تو میخواهم در روزی که بر دهان‌ها مهر سکوت زده می‌شود، اجازه دهی نامت را فریاد بزنیم. بیچاره و دردمند اگر درمانش را صدا نزند، چه کند؟ گرچه سیه رو شدم غلام تو هستم خواجه مگر بنده سیاه ندارد؟» انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "55797",
    "title": "ماه رمضان امسال از مبلغان بومی استفاده می‌کنیم/ ابلاغ دستور‌العمل فعالیت مبلغان",
    "abstract": "معاون اداره کل اعزام مبلغان سازمان تبلیغات اسلامی گفت: با شروع موج چهارم کرونا اداره کل اعزام مبلغ این سازمان در رمضان ۱۴۴۲ هجری قمری از مبلغان بومی استفاده می‌کند.",
    "body": "به گزارش خبرنگار قرآن و فعالیت‌های دینی خبرگزاری فارس سازمان تبلیغات اسلامی با توجه به شیوع موج چهارم کرونا امسال در شهر‌های مختلف از مبلغان بومی استفاده می‌کند و مبلغ از شهر‌هایی مانند قم به دیگر مناطق اعزام نمی‌شود. حجت‌الاسلام جنتی محب معاون اداره کل اعزام مبلغان سازمان تبلیغات اسلامی در گفت‌وگو با فارس درباره فعالیت مبلغان در ماه مبارک رمضان اظهار کرد: اقدامات اجتماعی و فرهنگی اداره کل اعزام مبلغ سازمان تبلیغات اسلامی ویژه ماه مبارک رمضان ۱۴۴۲ هجری قمری با توجه به وضعیت جدید کشور و محدودیت‌های کرونایی، طراحی شده است. وی ضمن اشاره به این مطلب که بهره‌مندی از مبلغان بومی اولویت اداره کل اعزام مبلغ سازمان تبلیغات اسلامی است عنوان داشت: با برنامه‌ریزی‌های این اداره مبلغان بومی سراسر کشور در مناطق تبلیغی خود در طرح «شهید سلیمانی»، «امداد فرهنگی»، «توزیع بسته‌های معیشتی و فرهنگی»، «همکاری با کادر درمان»، «خدمت رسانی به خانواده مبتلایان و آسیب دیدگان از کرونا» و «طرح مواسات اسلامی و همدلی مؤمنانه» مشارکت خواهند داشت. معاون اداره کل اعزام مبلغان سازمان تبلیغات اسلامی تصریح کرد: فعالیت گسترده مبلغان جهادی در مناطق مختلف کشور در عرصه‌های ذکر شده از ابتدای شیوع این بیماری در کشور آغاز و تاکنون ادامه داشته است و با هدایت و راهنمایی سکان‌دار انقلاب اسلامی در نوروز ۱۴۰۰؛ مبلغان مأمور به امیدآفرینی، تواصی به‌حق و صبر نیز شده‌اند لذا باید گفت که مبلغان، فرماندهان و افسران جنگ نرم هستند و امروز فعالیت این افسران جنگ نرم در عرصه‌های گوناگون فرهنگی، اجتماعی و خدمت‌رسانی به ملت با رعایت کلیه دستورالعمل‌های بهداشتی در ماه مبارک رمضان اهمیت بالاتری یافته است. حجت‌الاسلام جنتی محب در پایان خاطرنشان کرد: بر این اساس سازمان‌های تبلیغی حوزوی از جمله دفتر و سازمان تبلیغات اسلامی، ضمن تأکید بر اجرای مصوبات ستاد ملی مقابله با کرونا، زمینه فعالیت‌های یادشده توسط مبلغان در ماه مبارک رمضان در مساجد، حسینیه‌ها و سایر اماکن را فراهم خواهند ساخت و همکاری مبلغان با ستاد ملی کرونا، کادر درمان و متولیان طرح شهید سلیمانی و... افزایش خواهد یافت. موارد ذیل به‌عنوان دستورالعمل فعالیت‌های مبلغان بومی در ماه مبارک رمضان از طرف اداره کل اعزام مبلغ سازمان تبلیغات اسلامی صادر شده‌اند. ۱. بهره‌گیری از ظرفیت مبلغان بومی و مستقر در هر منطقه ۲. مشارکت در طرح سردار شهید سلیمانی، مواسات و همدلی مؤمنانه، امداد فرهنگی و اجتماعی، همراهی با کادر درمانی و مانند آن ۳. توجه ویژه مبلغان گرامی در ارتباط مؤثر فرهنگی و تبلیغی با مردم منطقه از طریق استفاده از ظرفیت فضای مجازی و تلاش حداکثری در امیدآفرینی و زدودن غبار یأس و ناامیدی ۴. در مناطق قرمز که امکان فعالیت‌های یادشده فراهم نباشد فعالیت فرهنگی و تبلیغی ویژه این ماه مبارک در فضای مجازی برای مبلغان توانمند و آموزش‌دیده، موردحمایت دفتر تبلیغات اسلامی قرار خواهد گرفت ۵. همکاری کامل با مسئولان منطقه در برگزاری برنامه‌ها ۶. تلاش برای برگزاری باشکوه برنامه لیالی مبارکه قدر و برپایی تلاوت قرآن کریم در نیمه دوم ماه مبارک رمضان، با امکان حضور در مساجد با شرایط سالم و اماکن باز و بوستان‌ها ۷. لازم است مبلغان ارجمند علاوه بر فعالیت‌های خود در فضای مجازی نسبت به اجرای برنامه‌های حضوری با رعایت کامل دستورالعمل‌ها اقدام نمایند و تائید حضور مبلغان ارجمند و هماهنگی و نظارت اجرای فعالیت‌های ماه مبارک بر عهده مسئولان محترم سازمان تبلیغات اسلامی در سراسر کشور است و تائید فعالیت مبلغان در فضای مجازی با سازوکار اعلامی بر عهده همکاران در دفتر تبلیغات اسلامی صورت خواهد گرفت. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "127394",
    "title": "تیم منتخب روز آخر نقل و انتقالات فوتبال اروپا+عکس",
    "abstract": "تیم منتخب روز آخر نقل و انتقالات فوتبال اروپا توسط ترانسفرمارکت منتشر شده است.",
    "body": "به گزارش خبرگزاری فارس، تیم منتخب روز آخر نقل و انتقالات فوتبال اروپا توسط ترانسفرمارکت منتشر شده است. درون دروازه این تیم، رابین اولسن سنگربان سوئدی و 31 ساله که راهی شفیلد یونایتد شد قرار دارد. در خط دفاع مارین پونگراچیچ از دورتموند، تومییاسو از آرسنال، مندس پاری سن ژرمن و امرسون تاتنهام قرار دارند. خط هافبک در اختیار بازیکنانی نظیر کاماوینگا رئال مادرید، سائول چلسی، جیمز لیدزیونایتد، ولاسیچ وستهام قرار دارند. در خط آتش هم آنتوان گریزمان که از بارسا راهی اتلتیکو مادرید شد در کنار مویزه کین مهاجم یوونتوس که از اورتون به تورین بازگشت قرار دارد. *تیم منتخب به شرح زیر است:   انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "11678",
    "title": "گلایه اهالی «پروانه» از میزبانی «باغ هنر»/ نکات مهم برای رفتن به جمعه بازار پروانه",
    "abstract": "حرف و حدیث راجع به مکان جدید جمعه بازار پروانه چه از طرف غرفه داران و چه از سوی بازدیدکنندگان و مشتریان قدیمی این بازارچه زیاد است، از تعداد محدود غرفه ها و نبود تجهیزات گرمایشی گرفته تا بی نظمی و عدم دسترسی مناسب.",
    "body": "خبرگزاری فارس - سعیده اسدیان: تفریح خیلی از خانواده ها در صبح های جمعه یا کوه است یا ورزش در پارک ها و  بوستان های محلی، برخی فارغ از هیاهوی یک هفته شلوغ کاری قرار صبحانه ای با دوستان خود می گذارند و عده ای هم خواب صبح جمعه را به هرچیزی ترجیح می دهند. اما در این میان گروهی هم هستند تفریح انتخابی شان خرید و گشت و گذار در بازارچه های قدیمی است، جایی مثل جمعه بازار پروانه. جایی که پیش از شیوع ویروس کرونا یکی از مکان های تفریحی و جذاب برای خانواده های تهرانی به شمار می رفت، یک پارکینگ عمومی در خیابان جمهوری که در طول هفته کاربری عادی خود را داشت اما جمعه ها به پاتوقی برای خرید و گشت و گذار تبدیل می شد.  تاریخچه جمعه بازار پروانه قصه شکل گیری این جمعه بازار بنابر روایت یکی از فروشندگان قدیمی این بازارچه به زمان ناصرالدین‌شاه برمی گردد، زمانی که وی از سفر فرانسه باز می گردد و تصمیم می گیرد تا جمعه بازاری شبیه آنچه در فرهنگ دیده را در تهران بنا کند. مسجد امام خمینی (مسجد شاه سابق) اولین جمعه بازاری بود که در بازار بزرگ تهران پا گرفت و بعد از مدتی تکیه دولت جایگزین آن شد و سال ها بعد پارکینگ ناصرخسرو واقع در خیابان سعدی جنوبی بازارچه ای جدید را در دل خود جای داد تا اینکه در سال 1380 پارکینگ پروانه محل دائمی جمعه بازار تهران شد. محوطه ای بزرگ با 4 طبقه و 5 راهرو که از 8 صبح تا 5 بعدازظهر پذیرای بازدیدکنندگان و خریداران محصولات آنتیک، دست سازه ها، صنایع دستی و لباس های سنتی بود، مشتریان این جمعه بازار از شمال و جنوب و شرق و غرب تهران خودشان را به مرکز پایتخت می رساندند و اغلب توریست های خارجی هم برای خرید به آنجا می آمدند.  اما از تاریخ 9 اسفندماه سال 98 و به دلیل شیوع کرونا در ایران این بازارچه به دلیل مسقف بودن و ازدحام جمعیتی که در آن صورت می گرفت تعطیل شد تا در زمانی مناسب در مکانی جدید برپا شود، البته این تعطیلی بهانه ای برای ایمن سازی پارکینگ هم شد. انتقال بازارچه از خیابان جمهوری به اراضی عباس آباد تعطیلی جمعه بازار ادامه داشت و باعث شد تا 1300 کارآفرین و هنرمند که عمدتاً فقط از طریق این مجموعه امرار معاش می کردند، مثل بسیاری از کسب وکارهای دیگر قربانی کرونا شوند. در نهایت اواسط خردادماه پارک شهر به عنوان مکان جدید جمعه بازار معرفی شد اما کرونا باز هم شدت گرفت تا جایی که شهر را به تعطیلی کشاند.6 ماه گذشت و در نهایت طی جلسه ای با حضور نماینده وزارت میراث فرهنگی، گردشگری و صنایع دستی محوطه باغ هنر اراضی عباس آباد به عنوان مکان جدید جمعه بازار پروانه انتخاب شد تا این گعده هنری 20 ساله پس از یک سال تعطیلی مجدداً بازگشایی شود.  19 دی ماه سال جاری جمعه بازار پروانه در باغ هنر اراضی عباس آباد بازگشایی شد، جایی که این روزها بسیاری از خانواده ها را به سمت خود می کشاند تا در این روزهای پر از محدودیت و کسالت بار حال خوبی را به آنها تزریق کند. همه چیز در مورد مکان جدید جمعه بازار پروانه اما حرف و حدیث راجع به مکان جدید جمعه بازار پروانه چه از طرف غرفه داران و چه از سوی بازدیدکنندگان و مشتریان قدیمی این بازارچه زیاد است، از تعداد محدود غرفه ها و نبود تجهیزات گرمایشی گرفته تا بی نظمی و عدم دسترسی مناسب. مرجان یکی از غرفه داران قدیمی جمعه بازار پروانه است که می گوید: نه سال در پارکینگ پروانه جای ثابت داشتم حالا 300 غرفه برای 1300 فروشنده داده اند، اینها دلشان به حال ما نسوخته بلکه می خواهند باغ هنر را در معرض تماشا بگذارند. هفته پیش انقدر هوا سرد بود که تا مغز استخوانم یخ کرد. سرما و گرمای پارکینگ پروانه رو تحمل می کردیم چون غرفه ثابت داشتیم اما الان اگر از کرونا هم نمیریم از سرما منجمد می شویم.  محمد هم که از قدیمی های جمعه بازار پروانه است و 15 سال در پارکینگ پروانه غرفه فروش لباس های سنتی را داشته، وقتی می فهمد خبرنگار هستم می گوید: 40 درصد غرفه ها را به همکاران جمعه بازار داده اند و 60 درصد آن را دست فروش هایی در اختیار دارند که تولید کننده نیستند بلکه اجناس خود را از بازار می خرند و اینجا می فروشند، این با شرط اصلی دریافت غرفه مغایرت دارد. من اینجا جز سرویس بهداشتی تمیز نکته مثبت دیگری ندیدم. استفاده از نام «پروانه» برای معرفی باغ هنر رضا که غرفه ظروف هنری دارد وقتی صحبت های همکارش را می شنود، می گوید: میزهای کوچک و جای کم، بدمسیری باغ هنر، ایستادن در صف از 4 صبح برای گرفتن غرفه 80 هزار تومانی، مشتری کم و هزینه زیاد رفت و آمد باعث شده من از آمدن به اینجا و گرفتن غرفه برای هفته های آتی پشیمان شوم.  هفته پیش با کلی وسیله تو ترافیک خودم رو رسوندم اینجا اما چون جای پارک نبود مجبور شدم با اعصاب خورد برگردم، اونایی از جای جدید رضایت دارند که تو پارکینگ پروانه جای ثابت نداشتند، ما سالها خاک پارکینگ روخوردیم، تو سرما و گرما رفتیم اما الان وضعیت جوری شده که باید سر یه غرفه و میز از 3 و4 صبح اینجا باشیم. متأسفانه دوستان مسئول با استفاده از اسم پروانه و فروشندگان قدیمی آن در حال شکوفا کردن یک نقطه کور هستند. از مشکل جای پارک تا سرما و مسیرهای سخت دسترسی خانمی در حال پرسیدن قیمت یک فرش دست بافت است، دختر جوانی هم کنارش ایستاده، نظرشان را در مورد مکان جدید جمعه بازار می پرسم که می گوید: اینجا اصلا قابل قیاس با پارکینگ پروانه نیست، بعد از یکسال با ذوق و شوق به اینجا آمدم اما با تعاریف و تبلیغاتی که شده مغایرت داشت. خیلی از فروشنده های قدیمی دیگر اینجا نیستند و فضا بیشتر شبیه بازارچه های دم عید شده البته اینها نظر من به عنوان مشتری دائمی و قدیمی جمعه بازار پروانه است. دختر جوان هم می گوید: پارکینگ پروانه جای پارک نداشت اما حداقل به راحتی با وسایل حمل و نقل عمومی به آنجا می رفتیم اما اینجا دور تا دور اتوبان است و داخل هم اصلاً جای پارک پیدا نمی شود. مترو نزدیک است اما هیچ وسیله ای برای حمل و نقل تا بازارچه نیست.  مرد جوانی به همراه همسر و کودک دو ساله ای که در بغل دارد مشغول بازدید از غرفه ها هستند، وقتی نظرشان را در مورد مکان جدید جمعه بازار می پرسم، می گوید: من مشتری سال ها قبل این بازارچه هستم، 4 سال پیش موقع ازدواج خیلی از وسایل تزئینی منزل مان را از پارکینگ پروانه خریدیم. امروز که بعد از یکسال به اینجا آمدم همه چیز برایم جدید بود، چیزی از حس وحال جمعه بازار قدیمی پروانه را درک نکردم، چهل دقیقه معطل شدم تا جای پارک پیدا کنم و هنوز هم نتوانستم خریدی داشته باشم چون غرفه ها بی نظم چیده شده، نبود وسایل گرمایشی هم اوضاع را نامساعدتر کرده است.  اینجا ایمنی بیشتر است اما همسرش می گوید: درسته که این نکات منفی وجود دارد اما به نظر من اینجا از پارکینگ پروانه دلبازتر و تمیز تر است، پارکینگ پروانه هم ایرادات زیادی داشت اما خب همه به آنجا عادت کرده بودیم، اینجا با وجود فضای کوچک تر ایمنی بیشتر و حتی سرویس های بهداشتی هم خیلی تمیزتر هستند. کمی آن طرف تر پسر جوانی در حال امتحان کردن یک کلاه روی سرش است، نظرش را در مورد برپایی جمعه بازار در باغ هنر می پرسم که می گوید: اینجا خیلی بهتر از پارکینگ پروانه است، هم فضا باز است هم به نظرم غرفه ها به خوبی جانمایی شده اند.  کاچی بهتر از هیچی! پارکینگ پروانه مسقف بود و وقتی جمعیت زیاد میشد نفس کشیدن ممکن نبود اینجا علی رغم کوچک بودن فضا همه چیز تمیزتر و بهتر است. خیلی ها نسبت به اینجا واکنش منفی نشان دادند حتی دوستان خودم رضایت نداشتند اما به نظرم برپایی حداقلی بازارچه بهتر از تعطیلی است، باید فرصت بدهیم تا به مرور زمان مشکلات برطرف شود و باغ هنر هم هویت خودش را پیدا کند. اینکه حداقل بعد از یکسال بیکاری، 300 نفر دوباره توانسته اند کسب درآمدی داشته باشند جای امیدواری دارد. تجربه نگارنده در چهارمین هفته از برپایی جمعه بازار پروانه در باغ هنر ساعت 8 صبح خودم را به ورودی باغ کتاب رساندم، تا جلوی باغ غذا را با خودرو رفتم اما اجازه حرکت بیشتر ندادند و مجبور شدم به سمت پایین برگردم. پس از حدود 20 دقیقه یک جای پارک پیدا کردم مجبور شدم تمام مسیر را پیاده طی کنم.  در میانه راه بنرهایی نصب شده بود که مسیر رسیدن به باغ هنر را نشان می داد، روی یکی از بنرها هم عبارت «ایستگاه تاکسی» درج شده بود اما خبری از تاکسی یا حداقل ون برای رفت و آمد فروشندگان و بازدیدکنندگان نبود. پس از 20 دقیقه پیاده روی به ورودی باغ هنر رسیدم، جلوی در تعدادی چرخ در حال جا به جایی بارهای فروشندگان بودند،سرما هنوز توی تنم بود و به امید اینکه در باغ هنر و محوطه مسقف آن هوا بهتر است، وارد بازارچه شدم. سرمای اینجا استخوان سوز است ابتدای بازارچه به رسم پارکینگ پروانه محل استقرار فروشندگان اجناس آنتیک و عتیقه بود، برق ها رفته بود و در کمال تعجب هوای داخل بازارچه چند درجه از هوای محوطه بیرون سردتر بود، هیچ وسیله گرمایشی در سالن تعبیه نشده بود، غرفه داران با پوشش هاش سنگین و پتوهایی که به دور خود پیچیده بودند همچنان می لرزیدند و تلاش می کردند با بخار دهان و گرفتن لیوان چای کمی گرم شوند.  خون در رگ هایم منجمد شده اما به مسیرم ادامه می دهم، کمی جلوتر با غرفه فرش و محصولات چوبی رو به رو می شوم، چرخی می زنم و در گوشه ای از بازارچه تعدادی از فروشندگان لباس های سنتی را می بینم. دختر جوانی در تلاش است تا متقاعدم کند که جوراب های سه جفت 45 هزار تومانیِ حوله ای اش می تواند پاهایم را در زمستان گرم نگه دارد، تصویری مبهم از بازارچه قدیمی پروانه در ذهنم نقش می بندد و بلافاصله محو می شود. فاصله گذاری اجتماعی به سبک جمعه بازار هنوز با محیط آشنا نشده ام، بر خلاف پارکینگ پروانه اینجا هر غرفه یک جا قرار گرفته و همین موضوع بازدید را سخت کرده است، از محوطه مسقفقی که راهروهای باریکش امکان فاصله گذاری اجتماعی را غیر ممکن کرده بیرون می آیم و به سمت بالکنی می روم که تعداد دیگری از فروشندگان در آنجا غرفه زده اند.  از غرفه های قدیمی با محصولات بکر و خاص و پرطرفدار خبری نیست و بیشتر زیورآلات برنجی و نخی، محصولات کاغذی، شال و روسری و وسایل تزئینی به چشم می خورد، چشم می گردانم تا باقی غرفه ها را ببینم اما ظاهرا بازارچه به پایان رسیده و خبری از مابقی غرفه ها نیست، چون جایی برای استقرارشان وجود ندارد. نکات مهم برای رفتن به جمعه بازار پروانه جمعه بازار پروانه پس از یکسال تعطیلی حالا در چنین شرایطی در حال فعالیت است، البته شروع هر کاری در یک مکان جدید همیشه ضعف هایی داشته که برطرف شدن آن ها نیاز به گذر زمان دارد، اما لزوم تعبیه وسایل گرمایشی آن هم وسط زمستان امری نیست که مشمول گذر زمان شود.  البته فعالیت حداقلی جمعه بازار آن هم در این شرایط اقتصادی قطعاً بهتر از تعطیلی است، اگر شما هم قصد رفتن به جمعه بازار پروانه را به همراه خانواده دارید باید به نکات ذکر شده توجه کنید، لباسی را که برای رفتن به توچال انتخاب می کنید بپوشید و حتماً دستکش به همراه داشته باشید. خوشبختانه سرویس بهداشتی جنب باغ هنر قرار گرفته و از این بابت مشکلی وجود ندارد، یک غرفه فروش چای و قهوه و یک غرفه فروش ساندویچ های آماده و شیرینی هم از این هفته در بازارچه تعبیه شده اما برای اطمینان بیشتر یک بطری آب یا بیسکوییت به همراه داشته باشید. برای رسیدن به بازارچه پروانه که هر جمعه از سال 8 صبح تا 5 بعداز ظهر فعال است می توانید با خودروی شخصی از طریق اتوبان همت (شرق به غرب)، پس از خروجی حقانی یا اتوبان حقانی (غرب به شرق) پس از اتوبان مدرس به اینجا بیایید اما بدانید که برای جای پارک حتماً با مشکل مواجه خواهید شد، یک پیاده روی 20 دقیقه ای را هم در نظر بگیرید. اگر هم قصد استفاده از مترو را دارید می توانید از ایستگاه مترو شهید حقانی و یا مترو شهید همت خودتان را به جمعه بازار برسانید. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "57190",
    "title": "«باغ رمضان» در اراضی عباس آباد/میزبانی دانشگاه تهران از پنجمین دوره جایزه بازی‌های جدی",
    "abstract": "رویداد جامع جایزه بازی‌های جدی 1400 (SeGaP2021) پاییز امسال و در پنجمین دوره به میزبانی دانشکده برق و مهندسی کامپیوتر دانشگاه تهران برگزار خواهد شد.",
    "body": "به گزارش خبرنگار تفریح و نشاط خبرگزاری فارس،‌ پخش مناجات با صدای محمد معتمدی و علیرضا افتخاری، پخش مناجات تصویری با حضور هنرمندان و بازیگران، استهلال ماه رمضان، بازپخش برخی از برنامه باغ رمضان سال گذشته با حضور شخصیت های برجسته سیاسی، فرهنگی، هنری و ورزشی، کنسرت آنلاین، تور علمی گنبد مینا، رصد بارش شهابی، رصد و مستند بارش شهابی، قصه های تهران، اجرای تورهای گردشگری، جایزه بزرگ شمشیر بازی، همای رحمت و آیینه ویژه برنامه های منطقه فرهنگی و گردشگری عباس آباد برای اجرا در ماه مبارک رمضان است. باغ رمضان به منظور رعایت پروتکل های بهداشتی از چهارشنبه 25 فروردین تا 22 اردیبهشت ماه به صورت مجازی از تلویزیون تعاملی تیوا و پیج اینستاگرامی @baghramezan برگزار می شود. پنجمین دوره جایزه بازی‌های جدی به میزبانی دانشگاه تهران برگزار می‌شود رویداد جامع جایزه بازی‌های جدی 1400 (SeGaP2021) پاییز امسال و در پنجمین دوره به میزبانی دانشکده برق و مهندسی کامپیوتر دانشگاه تهران برگزار خواهد شد. جایزه بازی‌های جدی 1400 طبق روال چهار دوره گذشته در سه بخش اصلی جشنواره، هکاتون و سمپوزیوم برگزار می‌شود و همچنان علاوه بر بازی‌های دیجیتال، حامی سایر سرگرمی­ های جدی همچون بازی‌های رومیزی یا شبیه­ سازها نیز خواهد بود. یکی از نکات مهم این رویداد در سال 1400، تغییر زمان برگزاری آن است. با توجه به پایان سال میلادی و تداخل آن با تاریخ برگزاری رویداد در دی‌ماه و همچنین مشکل در برقراری ارتباط و مشارکت سخنران‌های خارجی، دبیرخانه جایزه بازی‌های جدی تصمیم دارد برخلاف دو دوره گذشته و با تداوم سنت برگزاری DGRC، سیگپ 2021 را در هفته اول آذر برگزار کند. پنجمین دوره جایزه بازی‌های جدی در بخش جشنواره بازی جدی سال 1400 نیز میزبان آثار تولید شده در این زمینه است. صاحبان اثر می‌توانند بازی خود را (نسخه جدید یک بازی یا نسخه به‌روزرسانی شده بازی در دوره‌های قبل جشنواره)  برای دبیرخانه جایزه ارسال کنند. بخش هکاتون بازی‌های جدی 1400 نیز همچون سال گذشته شاهد رقابت سه‌روزه در سه شهر تهران، تبریز و اصفهان خواهد بود و موضوع هکاتون و نهاد حامی آن متعاقبا اعلام می‌شود. بخش سمپوزیوم بین‌المللی بازی‌های جدی 1400 امسال نیز پذیرای مقالات تخصصی انگلیسی است و مقالات پذیرفته شده بعد از دریافت مجوز همچون دوره‌های گذشته، برای نمایه‌سازی به پایگاه استنادی IEEE Xplore  ارسال خواهند شد. همچنین با توجه به اهمیت موضوع روش تحقیق و تجاری‌سازی بازی‌های جدی، این موضوع از اولویت‌های دبیرخانه برای دریافت مقالات بوده و جایزه ویژه‌ای برای این موضوع در نظر خواهد گرفت. لازم به تاکید است که در صورت تداوم شرایط کرونا در کشور همچون سال گذشته برگزاری این رویداد به‌صورت آنلاین قابل تصور خواهد بود. بر این اساس دبیرخانه جایزه بازی‌های جدی از تمامی بازی‌سازان و بازی‌پژوهان علاقه‌مند به تولید و مطالعه در حوزه سرگرمی­های جدی دعوت به عمل می‌آورد تا با آماده‌سازی آثار خود برای ارسال به رویداد، به این جمع بزرگ بپیوندند و به‌عنوان عضوی از این شبکه همکاری در تولید مقالات، بازی‌ها و به­اشتراک­گذاری تجربیات مشارکت کنند. تاریخ‌های دقیق ارسال آثار، ثبت‎نام، برگزاری و لینک‌های ثبت‌نام در هر یک از سه بخش رویداد نیز در آینده اعلام خواهد شد. دبیر چهارمین رویداد ملی «ایده‌آزاد» اسباب‌بازی مشخص شد مدیرکل سرگرمی‌های سازنده و بازی‌های رایانه‌ای کانون در حکم آیدین مهدی‌زاده به دانش، تعهد و تجربه‌های ارزشمند او در حوزه طراحی، پژوهش و تولید اسباب‌بازی اشاره و وی را به عنوان دبیر این رویداد معرفی کرده است. محسن حموله در این حکم اظهار امیدواری کرده است تا با هم‌فکری و تعامل با اساتید و دست‌اندرکاران این صنعت، نسل جدیدی از افراد علاقه‌مند به طراحی، شناسایی و به جامعه تولیدکنندگان اسباب‌بازی معرفی شوند. وی همچنین از مهدی‌زاده خواسته است تا برای ترویج و توسعه فرهنگ خلاقیت و فناوری مبتنی بر نوآوری در صنعت اسباب‌بازی ایرانی و اعتباربخشی به فعالیت‌های محققان این صنعت بیش از پیش کوشا باشد. بر اساس این خبر، طراحان و ایده‌پردازان عرصه‌ی اسباب‌بازی تا اول اردیبهشت 1400 فرصت دارند با مراجعه به پایگاه اینترنتی این رویداد به نشانی ideaazad.ir با مطالعه شرایط عمومی شرکت، اقدام به ثبت‌نام و بارگذاری ایده‌ی اولیه خود کنند. رویداد ملی ایده‌آزاد اسباب‌بازی با هدف شناسایی قابلیت‌ها و استعدادهای طراحان جوان و همچنین هدایت و حمایت از هنرمندان علاقه‌مند به طراحی اسباب‌بازی و فراهم آوردن عرصه‌ای برای نمایاندن خلاقیت‌ها و قابلیت‌های هنرمندان نواندیش و ایجاد انگیزه برای طراحان و ایده‌پردازان حوزه اسباب‌بازی ایرانی از سوی اداره‌کل سرگرمی‌های سازنده و بازی‌های رایانه‌ای کانون پرورش فکری کودکان و نوجوانان در سال «تولید، پشتیبانی‌ و مانع‌زدایی‌» برنامه‌ریزی شده است. این رویداد ملی زمینه‌ همکاری و هم‌افزایی پژوهش‌گران، طراحان، تولیدکنندگان، سرمایه‌گذاران، دست‌اندرکاران و توزیع‌کنندگان اسباب‌بازی را فراهم می‌آورد. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "42648",
    "title": "حمایت از بازی‌های برتر موبایلی ایرانی و کمک به انتخاب مخاطبان",
    "abstract": "پویش نوروزی «بازینو» با شعار «سال نو، بازی نو» برای نخستین‌بار به همت بنیاد ملی بازی‌های رایانه‌ای و با هدف حمایت از بازی‌های موبایلی برتر ایرانی کار خود را از اول فروردین 1400 آغاز می‌کند و کاربران با نصب و انجام این بازی‌ها علاوه بر شرکت در یک فضای رقابتی، شانس دریافت جوایز ویژه‌ای را که برای آن در نظر گرفته شده را نیز خواهند داشت.",
    "body": "به گزارش خبرگزاری فارس، سید صادق پژمان مدیرعامل بنیاد ملی بازی‌های رایانه‌ای با اشاره به اینکه در این پویش نوروزی 25 بازی پرطرفدار به کاربران معرفی می‌شوند، گفت: در پویش نوروزی «بازینو» که تا 20 فروردین ادامه خواهد داشت، بازی‌های موبایلی منتخب ایرانی به طور گسترده از طریق بستر دیجیتال در معرض انتخاب کاربران در سراسر ایران قرار گرفته تا آنها بتوانند به سادگی این بازی‌ها را نصب کرده و از طریق تلفن همراه به دو صورت انفرادی و گروهی در ایام تعطیلات نوروز این بازی‌ها را انجام دهند و لذت حضور در یک فضای رقابتی سالم از طریق بازی را تجربه کنند. مدیرعامل بنیاد ملی بازی‌های رایانه‌ای افزود: در تعطیلات نوروزی سال 1400 نیز مانند سال 1399 به‌دلیل شرایط شیوع ویروس کرونا مجبور به رعایت دستورالعمل‌های ستاد ملی مبارزه با کرونا و پرهیز از سفر و ماندن درخانه جهت قطع زنجیره انتقال کرونا هستیم. از طرفی تجربه یک سال اخیر نشان داد که استقبال ازانجام بازی در میان مردم بسیار بیشتر از گذشته شده است. وی ادامه داد: آمارها نشان می‌دهد که بازار بازی‌های موبایل در دنیا در دوران شیوع کرونا همزمان با افزایش میزان استفاده‌ مصرف‌کننده‌ها، با رشد بیش از ۷۷ میلیارد دلاری درآمد در سال 2020 مواجه شده است. در پژوهش مرکز تحقیقات بازی‌های دیجیتال (دایرِک) نیز که به بررسی وضعیت شرکت‌های بازی‌سازی ایران در شرایط شیوع ویروس کرونا پرداخته شده، تعداد نصب بازی‌ها توسط کاربران در مجموع 59 درصد افزایش یافته است. از این رو بنیاد ملی بازی‌های رایانه‌ای با رویکرد غنی سازی اوقات فراغت خانواده‌ها در ایام تعطیلات نوروز و از سوی دیگر حمایت از کسب وکار بازی‌سازان ایرانی و رونق تولید داخلی سازوکار اجرای این پویش نوروزی را طراحی کرده است. پژمان گفت: بازی‌های شرکت‌کننده در این پویش جزء بازی‌های باکیفیت ایرانی هستند و تلاش ما این است که با معرفی این بازی‌ها و بازی‌سازان آنها،  انگیزه‌های تولید بازی‌های بیشتر را در آنها تقویت کنیم. مدیرعامل بنیاد تصریح کرد: در طراحی این پویش از ابزارهای بازاریابی دیجیتال حوزه بازی استفاده شده است تا کسانی‌که کاربر اپلیکیشن‌های موبایلی و رسانه‌های اجتماعی هستند، از تبلیغات معرفی بازی‌ها در این بسترهای تعاملی استفاده ‌کنند. همچنین کاربران شبکه‌های اجتماعی از طریق این شبکه‌ها با بازی‌های این پویش آشنا می‌شوند و امکان دسترسی و نصب بازی‌ها برایشان فراهم است. وی با اشاره به طراحی سایت پویش بازینو با عنوان «bazino1400.ir» که کار خود را چند روز قبل از شروع پویش آغاز می‌کند، افزود: کاربران از طریق این سایت می‌توانند به بازی‌های این پویش دسترسی داشته باشند و آنها را دانلود کنند. مدیرعامل بنیاد همچنین گفت: 25 بازی در این پویش شرکت داده شده‌اند و نکته قابل اهمیت درباره این پویش این است که 8 بازی، بازی‌های جدیدی هستند که در بهمن و اسفند 1399 منتشر شده‌اند. سایر بازی‌ها جزء بازی‌های پرمخاطب و با نصب بالا هستند و به ‌تازگی به‌ روزرسانی شده‌اند. هدف ما این است که با این پویش کاربران بیشتری جذب این بازی‌های مناسب ایرانی شوند. وی در خصوص ژانر بازی‌های پویش بازینو نیز گفت: بازی‌هایی با سبک‌های متنوع و متناسب با سلایق مختلف کاربران اعم از ورزشی، کلماتی، پازل، استراتژی و رانندگی در این پویش شرکت کرده‌اند. از سویی دیگر امکان رقابت آنلاین در برخی از این بازی‌ها نیز وجود دارد و خانواده‌ها در فضایی خانوادگی و در شرایط کرونایی که مجبور به در خانه ماندن هستند، می‌توانند از رقابت آنلاین در این بازی‌ها لذت ببرند و در کنار هم سرگرم شوند. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "129535",
    "title": "قایقرانی جوانان جهان| رضایی در کانوی ۵۰۰ متر راهی فینال A شد",
    "abstract": "قایقران کشورمان در مسابقات جوانان جهان به فینال A کانوی ۵۰۰ متر راه یافت.",
    "body": "به گزارش خبرگزاری فارس، در ادامه رقابت‌های آبهای آرام قهرمانی زیر 23 سال و جوانان جهان در مونته‌مور پرتغال عصر امروز دور مقدماتی کانوی 500 متر برگزار شد و محمدنبی رضایی تنها نماینده کشورمان در این مسابقات به آب زد. رضایی در گروه اول دور مقدماتی کانوی یکنفره 500 متر زیر 23 سال با حریفانی از ازبکستان، پرتغال، اسپانیا، آرژانتین، تونس، کلمبیا و گرجستان مسابقه داد و در پایان با زمان ٢:٠٩.۵٣ دقیقه اول شد و مستقیما به فینال A صعود کرد. در این رقابت نمایندگان اسپانیا و آرژانتین دوم و سوم شدند. دور فینال این رقابت فردا ١۵ شهریورماه ساعت ١۴:١٨ دقیقه برگزار خواهد شد. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "150767",
    "title": "ممنوعیتی برای تخلیه و بارگیری کالا در بنادر هند نداریم",
    "abstract": "رئیس اتحادیه ملی محصولات کشاورزی ایران گفت: بنادر هند برای صادرکنندگان ایران باز است و صادرات و واردات انجام می‌شود.",
    "body": "سیدرضا نورانی در گفت‌وگو با خبرنگار اقتصادی خبرگزاری فارس اظهار داشت: در حال حاضر تجارت ایران با هند از طریق بنادر این کشور فعال است و هیچگونه محدودیتی در صادرات و واردات کالا ایجاد نشده است. وی با اشاره به اظهارات برخی رسانه‌ها مبنی بر اینکه تجارت ایران با هند متوقف شده و بنادر این کشور اجازه ورود کالاهای ایران را نمی‌دهند، عنوان کرد: براساس مذاکره ای که امروز با مقامات و فعالان تجاری هند داشتم، بنادر این کشور طبق روال فعالیت‌های تجاری خود را با ایران ادامه می‌دهند. رئیس اتحادیه ملی محصولات کشاورزی ایران افزود:‌ پیش از این یک شرکت بزرگ هندی به نام «آدانی» که شریک آمریکایی دارد اعلام کرده بود ترمینال بندر موندرا از 15 نوامبر به روی کالاهای ایران، پاکستان، سوریه و افغانستان بسته می‌شود. نورانی تصریح کرد: این اقدام شرکت هندی بیشتر مسئله سیاسی است و از طریق شریک آمریکایی برنامه‌های تحریمی آمریکا را پیاده می‌کند اما فعالان تجاری ایران بدانند که سایر بنادر از جمله «کاندلا» که در نزدیکی بندر موندرا است، جایگزین بسیار خوبی برای صادرات و واردات با این کشور است. به گفته رئیس اتحادیه ملی محصولات کشاورزی ایران در حال حاضر عمده محصولات صادراتی به هند سیب درختی، خرما، کیوی و پسته و محصولات وارداتی برنج، چای و موز ‌است. انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "127772",
    "title": "اجرای سرود در 17 استان کشور در پویش «نسل حسینی»",
    "abstract": "گروه‌های سرود سراسر کشور در پویش «نسل حسینی» بیش از 2000 اجرای پاتوقی در 17 استان برگزار کردند.",
    "body": "به گزارش خبرنگار حوزه مسجد و هیأت خبرگزاری فارس، همزمان با فرارسیدن ماه محرم و ایام سوگواری سید و سالار شهیدان، پویش «نسل حسینی» به همت مرکز رسانه‌ای و عملیات ویژه سازمان تبلیغات اسلامی و دفتر موسیقی و سرود صداوسیما راه‌اندازی شد و در آن از گروه‌های سرود سراسر کشور برای اجرای «پاتوقی سرود» در سوگ شهادت امام حسین(ع) و یاران باوفایش دعوت به عمل آمد.  در این پویش، گروه‌های سرود سراسر کشور اجراهای پاتوقی متعددی را در معابر عمومی شهرهای مختلف با رعایت دستورالعمل‌های بهداشتی در فضای باز برگزار کردند و نزدیک به ۲۰۰۰ اجرا سرود توسط گروه‌های نوجوانان در ۷۰۰ مکان مختلف در بیش از ۱۷ استان کشور برگزار شد.  از جمله این اجراها می‌توان به گروه سرود «نسیم بهشت» و «طاها» در استان اصفهان، «آوای آسمان» در استان اراک، گروه سرود «ابن‌الرضا» در استان خوزستان، «نورالمهدی» در استان همدان، «آوای آسمان» در استان لرستان، «اسرا» و «انصار» در استان تهران، گروه سرود «بصیرت» در مشهد مقدس، «عشاق المهدی» در استان قزوین، «آوای رضوان» در استان گلستان، «رهپویان ولایت» در استان مازندران، گروه سرود «منتظران» در استان هرمزگان و ... اشاره کرد. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "86927",
    "title": "آئین احیای «بوستان اکو» با حضور سفرای عضو برگزار می‌شود",
    "abstract": "مراسم احیای بوستان اکو با حضور سفرای کشورهای عضو و رئیس موسسه فرهنگی اکو چهارشنبه 19 خرداد ماه ساعت 9:30 در منطقه فرهنگی و گردشگری عباس ‎آباد (بوستان اکو) برگزار می‌شود.",
    "body": "به گزارش خبرگزاری فارس به نقل از اداره ارتباطات و امور بین‌الملل شرکت نوسازی عباس آباد، آیین احیای بوستان اکو با هدف افزایش همکاری های مشترک اعضا به منظور هم افزایی بیشتر، تقویت و مشارکت فرهنگی اعضا و ارتقای جایگاه نوروز به میزبانی منطقه فرهنگی و گردشگری عباس‌آباد اجرا می شود. همچنین در این مراسم به منظور ارتقای سطح همکاری، تفاهم‌نامه‌ای میان شرکت نوسازی عباس آباد و موسسه فرهنگی اکو با حضور رئیس CPR سازمان اکو، رئیس موسسه فرهنگی اکو، دبیر کل سازمان همکاری‌های اقتصادی اکو، معاون دیپلماسی اقتصادی وزارت امور خارجه و دیگر اعضای سازمان و سفرای کشورهای عضو اکو به امضا می رسد. گفتنی است بوستان اکو با 27 هزار متر مربع مساحت بخش شمالی بوستان نوروز در منطقه فرهنگی و گردشگری عباس آباد، به عنوان یکی از شاخصه‌های فرهنگی مشترک بین کشورهای عضو این سازمان مطرح است. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "92939",
    "title": "فراخوان SeGaP 2021 برای بازی‌سازان و بازی‌پژوهان منتشر شد",
    "abstract": "فراخوان پنجمین دوره جایزه بازی‌های جدی1400 (SeGaP2021) منتشر شد تا بازی‌سازان و بازی‌پژوهان علاقه‌مند به تولید و مطالعه در حوزه سرگرمی­ های جدی را دوباره وارد یک فضای رقابتی جذاب و جدی در یکی از مهم ترین رویدادهای صنعت بازی کشور کند.",
    "body": "به گزارش خبرگزاری فارس به نقل از روابط عمومی بنیاد ملی بازی‌های رایانه‌ای، جایزه بازی‌های جدی که هرسال توسط بنیاد برگزار می‌شود در این دوره نیز همچون سال گذشته با نگاهی کلان­تر نسبت به سرگرمی های هدفمند و با جذب شبکه‌ای گسترده از حامیان و همکاران، علاوه بر بازی‌های دیجیتال، حامی سایر سرگرمی­ های جدی همچون اتاق فرار، بازی‌های رومیزی یا شبیه ­سازها هم خواهد بود. رویداد  امسال هم در سه بخش اصلی خود یعنی جشنواره بازی جدی سال 1400، هکاتون بازی‌های جدی 1400 و سمپوزیوم بازی‌های جدی 1400 برگزار می‌شود تا تمام بازی‌سازان و بازی‌پژوهان با حضور در این عرصه رقابتی فرصت تازه‌ای برای تولید مقالات و خلق بازی‌های جدید را تجربه کنند و دانسته‌هایشان را با هم به اشتراک بگذارند. بنیاد ملی بازی‌های رایانه‌ای این بار هم با مشارکت حامیانی که سهمی در برگزاری رویداد پنجم جایزه بازی‌های جدی دارند نگاهی ویژه به بخش جذاب ماجرا از نظر شرکت‌کنندگان در این رویداد دارد؛ یعنی بخش جوایز آن که با در نظر گرفتن میلیون‌ها تومان جایزه نقدی انگیزه‌‌های رقابت و شرکت در این رویداد را ایجاد کرده است. افراد و تیم­های علاقه­مند می‌توانند نهایتاً تا روز جمعه مورخ 23 مهر‌ماه 1400 برای بهره‌مندی از این فرصت و شرکت در رویداد به‌صورت فردی یا تیمی ثبت‌نام کنند. قابل توجه است که به‌منظور توانمندسازی و آموزش شرکت‌کنندگان پیش از هکاتون، کارگاه‌های آموزشی تخصصی برگزار خواهد شد که پیش‌نیاز دریافت امتیاز فعالیت نخبگی بنیاد ملی نخبگان و اجباری است. زمان کارگاه‌ها متعاقبا اعلام خواهد شد. برای دانلود فراخوان کامل SeGaP2021 به زبان فارسی، ارسال اثر به جشنواره، ثبت‌­نام فردی یا گروهی در هکاتون و یا ارسال مقاله به سمپوزیوم اینجا کلیک کنید. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "164119",
    "title": "رشد 55 درصدی مصرف گاز در بخش خانگی/ جریمه بدمصرف‌ها در هیئت دولت تصویب شد",
    "abstract": "وزیر نفت گفت: دیروز حدود ۵۴۰ میلیون مترمکعب گاز در بخش خانگی و صنایع غیرتجاری مصرف شد که این مقدار در فصل پاییز سابقه نداشته است.",
    "body": "به گزارش خبرگزاری فارس و به نقل از روابط عمومی وزارت نفت، جواد اوجی وزیر نفت در حاشیه بازدید از دستاوردهای شرکت‌های دانش‌بنیان در نمایشگاه دائمی فناوری و نوآوری معاونت علمی و فناوری ریاست جمهوری گفت: دیروز حدود ۵۴۰ میلیون مترمکعب گاز در بخش خانگی و صنایع غیرتجاری مصرف شد که این مقدار در فصل پاییز سابقه نداشته است. وی اظهار داشت: از مردم عزیز و مشترکان خواهش می‌کنم که در بحث بهینه‌سازی مصرف گاز نهایت دقت و کمک را به خادمین خود در شرکت ملی گاز کنند. اوجی افزود: ان‌شاءالله با تدابیر خوبی که در بخش بالادست و پایین‌دست اندیشیده شده، تمام تلاش ما این است که مردم دچار چالش نشوند. وزیر نفت گفت: مشترکانی که بهینه مصرف می‌کنند در سقف الگوی مصرف تشویق می‌شوند و آن دسته مشترکانی که بدمصرف هستند و خارج از الگوی مصرف هستند، با مصوبه‌ای که دیروز نیز در دولت مصوب شد، بی‌شک جریمه می‌شوند. به گزارش خبرگزاری فارس در دوره مشابه سال گذشته رقم مصرف گاز در بخش خانگی و تجاری 350 میلیون متر مکعب در روز بوده است. بدین ترتیب مصرف گاز در بخش خانگی نسبت به سال گذشته 55 درصد افزایش پیدا کرده است. انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "14721",
    "title": "چین خواستار اعلام وضعیت خدمه چینی نفتکش های توقیف شده توسط اندونزی شد",
    "abstract": "چین امروز اعلام کرد خواستار جزئیات وضعیت حدود 25 خدمه با ملیت چینی شده است که در میان 61 خدمه دو نفتکش غول پیکر توقیف شده توسط اندونزی بودند.",
    "body": "به گزارش گروه اقتصاد بین الملل فارس به نقل از رویترز، چین امروز اعلام کرد خواستار جزئیات وضعیت حدود 25 خدمه با ملیت چینی شده است که در میان 61 خدمه دو نفتکش غول پیکر توقیف شده توسط اندونزی بودند. دو نفتکش غول پیکر ایران و چین، روز یک شنبه در آب های اندونزی در نزدیکی جزیره «کالیمانتان» توقیف شدند. نفتکش «ام تی هورس» به شرکت ملی نفت ایران تعلق دارند و نفتکش «ام تی فریا» توسط شرکت «شانگهای فیوچر شیپ مننجمنت»، اداره می شود. مقامات اندونزی گفتند این توقیف به تحریم های نفتی آمریکا علیه ایران ربطی ندارد. ژائو گفت: «سفارت ما نگرانی خود را به اندونزی ابلاغ کرده است...ما از آنها خواستیم تا هرچه سریع تر وضعیت دریانوران چینی را مشخص کنند و به صورت رسمی به ما اعلام نمایند.»ژائو لیجیان، سخنگوی وزارت خارجه چین گفت 25 خدمه چینی بودند اما توضیح ندارد که همه در یک کشتی حضور داشتند یا در دو کشتی تقسیم شده بودند. وی افزود چین از اندونزی خواسته است تا تحقیقات را «منصفانه و مطابق با قانون» پیش ببرد. سخنگوی وزارت خارجه اندونزی به رویترز گفت تماس های اولیه با چین و ایران گرفته شده و گفتگوی بیشتر به نتیجه تحقیقات بستگی دارد. وزارت خارجه ایران نیز در روز دوشنبه اعلام کرده بود که این توقیف به علت مسائل فنی است و از اندونزی در خواست کرده بود تا جزئیات بیشتری ارائه دهد.  انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "115620",
    "title": "سرمایه گذاری 40 میلیون دلاری برای توسعه انبارداری و خدمات گمرکی",
    "abstract": "مدیرعامل شرکت انبارهای عمومی و خدمات گمرکی از سرمایه گذاری 40 میلیون دلاری برای توسعه زیرساخت‌های انبارداری ارائه خدمات گمرکی خبر داد.",
    "body": "به گزارش خبرنگار اقتصادی خبرگزاری فارس، حمیدرضا کیامنفرد مدیرعامل شرکت انبارهای عمومی و خدمات گمرکی با اشاره به توسعه انبارها در سال 99 اظهار داشت: در سال جاری برای گمرکات زمینی برنامه‌های متنوع و گسترده‌تر داریم و حضور ما در گمرک دوغارون قطعی شده است در گمرک پرویزخان به زودی حضور پیدا خواهیم کرد و همچنین در گمرک باشماق در حال نصب تجهیزات در بخش زمینی هستیم. وی ادامه داد: در گمرک ماهیرود که مرز افغانستان است حضور خواهیم داشت و انبارهای گمرک را تحویل گرفتیم در شهر فرودگاهی امام خمینی (ره) زیرساخت‌ها تجهیز شده با توجه به مصوبه ستاد پدافند غیرعامل مقرر شده گمرکات استان تهران در شهر فرودگاهی امام خمینی تجمیع شود و قاعدتاً شرکت انبارهای عمومی حضور پررنگ خواهد داشت. مدیرعامل شرکت انبارهای عمومی و خدمات گمرکی با تأکید بر اینکه در حوزه دریایی رقبای قدیمی و توانمندی داریم عنوان کرد: بدین منظور بیشتر به دنبال حفظ بازار خود در حوزه بندری و دریایی هستیم و البته در بندر امام خمینی افزایش انبار داشتیم و به ظرفیت حداکثری رسیدیم. کیامنفرد در مورد نرخ تعرفه خدمات انبارداری و گمرکی بیان داشت:‌در این موضوع برنامه ویژه داریم که به صاحبان کالا اطلاع‌رسانی خواهد شد با توجه به اینکه حضور مدیرعامل و هیأت مدیره‌ها در سال‌های گذشته کمتر از یکسال بوده است نمی‌توانسته استراتژی بلندمدت تهیه کرد. در حوزه تخفیفات کمیته‌ای بدین منظور تشکیل شده و به بسیاری از تولیدکنندگان به ویژه تولیدکنندگان دارو بلافاصله تخفیفات 100درصدی داده‌ایم. وی با بیان اینکه معدل ماشین‌آلات خود را 5 سال کاهش دادیم، عنوان کرد: در 41 گمرک حضور داریم که 31 حوزه متصل با سامانه جامع تجارت بوده که در این گمرکات تحویل‌گیرنده کالا هستیم در 10 گمرک دیگر نیز به دلیل آنکه سازمان بنادر متولی است اقدامات در جریان بوده تا بتوانیم شناسه یکتا را هماهنگ کنیم چرا که مثلا در بخش هوایی با هماهنگی سازمان هواپیمایی باید همراه باشد. مدیرعامل شرکت انبارهای عمومی و خدمات گمرکی در مورد درآمد این شرکت از محل انبارداری کالاهای متروکه و رسوبی بیان داشت: هیأت مدیره به دنبال آن است که بتواند بر اساس قانون تعهد ناشی از انبارداری را از سازمان اموال تملیکی تهیه کند البته این برای کالاهایی است که امکان فروش آن وجود دارد سالی 20 میلیارد تومان حقوق از محل انبارداری داریم که مربوط به کالاهایی می‌شود که در سازمان اموال تملیکی به فروش می‌رسد.برخی این کالاها مربوط به 20 سال گذشته است و قابل فروش نیست و امحاء می‌شود که دولت هزینه‌های آن را بپردازد. کیامنفرد از ظرفیت واقعی 7.8 میلیون تنی شرکت انبارهای عمومی برای خدمات‌رسانی به کالاها خبر داد و گفت: استراتژی خوبی برای حمایت از تولید تهیه شده که در بخش‌هایی از آن موفق و در قسمت‌هایی ناموفق بودیم برای اینکه یک شرکت تک‌محصولی نباشیم به منطقه ویژه اقتصادی سهلان  ورود کردیم که بیش از دو هزار هکتار وسعت دارد و فاز اول آن 100 هکتار است و فاز دوم 295 هکتار است برای تهیه زیرساخت‌ها 232 میلیارد تومان سرمایه جذب شده که 11 طرح با 250 نفر اشتغال‌زایی دارد. امسال در توسعه سرعت خواهیم داشت و علت تأخیر در 4 تا 5 سال اخیر به دلیل تعدد تغییر در هیأت مدیره شرکت بوده است. وی تاکید کرد: 40 میلیون دلار معادل هزار میلیارد تومان سرمایه گذاری وجود دارد که تا پایان سال اشتغال‌زایی مناسبی ایجاد خواهد کرد. انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "88292",
    "title": "رشد 8 هزار و 991 واحدی شاخص بورس تهران/ ارزش معاملات دو بازار به 24 هزار میلیارد تومان نزدیک شد",
    "abstract": "شاخص کل بورس اوراق بهادار تهران در پایان معاملات امروز با رشد 8991 واحد روبه‌رو شد.",
    "body": "به گزارش خبرنگار اقتصادی خبرگزاری فارس، بورس اوراق بهادار تهران امروز با روند مثبت شروع کرد، به گونه‌ای که شاخص کل در پایان معاملات با رشد 8991 واحد به رقم یک میلیون و 150 هزار و 217 واحد رسید، اما شاخص کل با معیار هموزن 900 واحد کاهش یافته و به رقم 376 هزار و 328 واحد رسید. ارزش بازار در بورس اوراق بهادار تهران به بیش از 4 میلیون و 591 هزار میلیارد تومان رسید. معامله‌گران امروز در بورس تهران بیش از 6.4 میلیارد سهام حق‌تقدم و اوراق مالی در قالب 498 هزار فقره معامله و به ارزش 4750 میلیارد تومان داد و ستد کردند. معاملات فرابورس هم امروز به بیش از 19 هزار و 223 میلیارد تومان رسید یعنی در دو بازار بورس و فرابورس امروز بیش از 23 هزار و 974 میلیارد تومان داد و ستد صورت گرفت. امروز شاخص کل و شاخص قیمت با نگاه وزنی ـ ارزشی 0.79 درصد رشد کرد همچنین شاخص کل و شاخص قیمت با معیار هموزن 0.24 درصد کاهش یافت. شاخص آزاد شناور 0.53درصد رشد کرد، شاخص بازار اول بورس 0.1 درصد ارتقاء یافت و شاخص بازار دوم بورس 0.42 درصد تقویت شد. امروز نمادهای گل‌گهر، شستا، فولاد مبارکه، ملی مس ایران، پالایش نفت اصفهان و ایران‌خودرو بیشترین اثر تقویتی در شاخص بورس تهران داشتند و نماد بانک پاسارگاد بیشترین اثر کاهشی در شاخص بورس را داشته است. نمادهای پرتراکنش امروز شامل غذایی کوروش، لیزینگ کارآفرین، پارس‌خودرو، پالایش نفت اصفهان، ایران‌خودرو، سرمایه‌گذاری تأمین اجتماعی و پالایش نفت تهران بوده‌اند. نقشه معاملات امروز بورس تهران امروز در فرابورس ایران شاخص کل 23 واحد رشد کرده و به رقم 17 هزار و 457 واحد رسید. ارزش بازار اول و دوم فرابورس ایران به بیش از یک میلیون و 160 هزار میلیارد تومان رسید. معامله‌گران امروز در فرابورس بیش از 1.6 میلیارد سهام حق‌تقدم و اوراق مالی در قالب 244 هزار فقره معامله و به ارزش 19 هزار و 223 میلیارد تومان داد و ستد کردند. امروز نمادهای صنعتی مینو، ذوب‌آهن، فولاد هرمزگان، سرمایه‌گذاری میراث فرهنگی، مادیران و نیروی برق دماوند به ترتیب بیشترین اثر تقویتی در شاخص فرابورس را داشتند و نماد مدیریتی انرژی امیدتابان حور، بیشترین اثر کاهشی در شاخص فرابورس را داشته است. وضعیت امروز پالایشی یکم خریداران صندوق پالایش یکم بعد از 9 ماه به جای سود کردن هنوز با 26 درصد زیان اصل سرمایه خود مواجهند،‌ در حالی که مقامات دولتی بارها قول دادند که زیان آنها را جبران خواهند کرد. نمادهای پرتراکنش در فرابورس شامل کشاورزی و دامپروری ملارد شیر، چوب خزرکاسپین، پتروشیمی ارومیه، صنایع روی ایرانیان، ذغال‌سنگ پروده طبس، توسعه و عمران استان کرمان و سرمایه‌گذاری پویا بوده‌اند. به گزارش فارس، این هفته عرضه اولیه سهام شرکت گروه مدیریت ارزش سرمایه صندوق بازنشستگی کشوری با نماد و مدیر در روز چهارشنبه انجام می‌شود که طی این اتفاق یک میلیارد و 350 میلیون سهم معادل 15 درصد از سهام شرکت برای اولین بار در بورس عرضه می‌شود. روند یکساله شاخص بورس تهران کارشناسان بازار سرمایه می‌گویند با توجه به ریزش بازار در 9 ماه گذشته اکثر سهام موجود در بازار ارزنده شده اما در عین حال هشدار می‌دهند سرمایه‌گذاری در بازار همراه با ریسک و سود و زیان است بنابراین باید با مطالعه، مشورت با افراد امین و کاردان و از محل پس‌انداز در یک برنامه حداقل یکساله در بورس سرمایه‌گذاری کنند تا مجبور نشوند دارایی خود را با ضرر بفروشند. باید از سرمایه‌گذاری در بورس سود برده و آنگاه سهام خود را به فروش رسانند. به هر حال بازار سرمایه به یکی از بازیگران اصلی اقتصاد تبدیل شده و در زمانی سهم بورس از تأمین مالی اقتصاد حدود 15 درصد بود، الان این سهم به  حدود 40 درصد رسیده است و بازار سرمایه میزبان 57 میلیون ایرانی شده است بنابراین قوانین بازار سرمایه هم باید متناسب با بزرگ شدن حجم بازار و تعداد زیادی از بازیگران باید تغییر پیدا کند. انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "10656",
    "title": "لیگ‌برتر بسکتبال| پیروزی ذوب آهن مقابل مس کرمان",
    "abstract": "تیم بسکتبال ذوب‌آهن در هفته نهم لیگ برتر مقابل مس کرمان به برتری رسید.",
    "body": "به گزارش خبرنگار ورزشی خبرگزاری فارس، در ادامه رقابت‌های هفته نهم لیگ برتر بسکتبال، عصر امروز تیم بسکتبال ذوب آهن که مقابل مس کرمان به میدان رفته بود، ۷۵ بر ۴۶ به برتری دست یافت و هفتمین برد خود  را در این فصل جشن گرفت. در مسابقه نخست امروز تیم جوانان 2020 مقابل شهرداری بندرعباس 100 بر 91 پیروز شده بود. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "125959",
    "title": "معرفی برگزیدگان جشنواره قصه‌گویی",
    "abstract": "جشنواره قصه گویی که با شعار «آینده ساختنی است» موضوعات خود را «امیدها و آرزوها»، «شادی‌ها و غم‌ها» و «ایثار و از خودگذشتگی» اعلام کرده بود.",
    "body": "به گزارش خبرنگار تفریح و نشاط خبرگزاری فارس، برگزیدگان استانی بیست‌ و سومین جشنواره‌ بین‌المللی قصه‌گویی این روزها برای رقابت در مرحله دوم بخش‌های ملی و آیینی-سنتی آماده می‌شوند. این درحالی است که داوران 6 استان دیگر کشور نیز در ادامه با در نظر گرفتن امتیازهای به دست آمده برگزیدگان را در سه گروه مادربزرگ‌ها و پدربزرگ‌ها، دختران و پسران و زنان و مردان معرفی کرده‌اند. این جشنواره که با شعار «آینده ساختنی است» برگزار می‌شود موضوعات خود را «امیدها و آرزوها»، «شادی‌ها و غم‌ها» و «ایثار و از خودگذشتگی» اعلام کرده بود. در بخش ملی و گروه مادربزرگ‌ها و پدربزرگ‌ها احمد پروستان با قصه‌ «خوبی در برابر خوبی»، شهین راضی کیوی با قصه‌ «مورچه و کرم شب‌تاب» و عالیه اسدپور با قصه‌ «فاطما» رتبه اول تا سوم را به دست آوردند. همچنین از گل‌اندام عسگری با قصه‌ «خان» تقدیر شد. در گروه زنان و مردان همین بخش لیلا خلیفه سقا با قصه‌ ناغلسئز بئشیک(گهواره‌ بی قصه) رتبه نخست را به دست آورد. لیلا مستعلی‌زاده با قصه‌ «سفر مرد بی‌لبخند» و سنا زارعی با قصه‌ «پهلوان‌پنبه» رتبه دوم و سوم این رقابت بودند و سارا وطن‌خواه با قصه‌ «سفر مرد بی لبخند» شایسته تقدیر شناخته شد. هیات داوران در گروه دختران و پسران ضمن تقدیر از عسل سیدزاده با قصه‌ «سرزمین آفتاب»، جایزه اول تا سوم را به فاطمه حسینی آلنی با قصه‌ «پسته و هفت برادر»، حدیث محسن‌زاده با قصه‌ «یاخشلیقا یاخشلیق» و هستی عبادی با قصه‌ «خرس دم‌کوتاه» اعطا کردند.  ",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "20846",
    "title": "حال استاد «بهاء‌الدین خرمشاهی» رو به بهبود است",
    "abstract": "فرزند بهاء‌الدین خرمشاهی اعلام کرد: متاسفانه به علت سطح کثیر درگیری ریه ایشان در روزهای ابتدایی،‌ نگرانی فوقالعاده‌ای نسبت به سلامتی ایشان وجود داشت که به فضل خدا و با گذر زمان از نگرانی‌ها کاسته می‌شود.",
    "body": "به گزارش خبرنگار کتاب و ادبیات خبرگزاری فارس، هفته گذشته بود که بهاء‌الدین خرمشاهی به علائمی از بیماری راهی بیمارستان شد و فرزند این شاعر به خبرنگار فارس اعلام کرد: طوند درمان در حال انجام است. حافظ خرمشاهی فرزند این حافظ پژوه در تازه‌ترین خبر پیرامون بهبود پدر اعلام کرد: استاد در مورخ ۱۲ بهمن ماه در ساعات پایانی شب و بدون علائم ظاهری حاد و پیرو سنجش اکسیژن خون که به میزان ۵۰ درصد کاهش یافته بود به بیمارستان منتقل شد.  در بدو ورود به بیمارستان میزان اکسیژن خون ایشان به ۷۴ درصد افزایش یافت. با توجه به پایین بودن سطح اکسیژن و آزمایشات تکمیلی ابتلا ایشان به کرونا تائید شد و در بخش مراقبت‌های ویژه بستری شدند. متاسفانه به علت سطح کثیر درگیری ریه ایشان در روزهای ابتدایی،‌نگرانی فوق‌العاده‌ای نسبت به سلامتی ایشان وجود داشت که به فضل خدا و با گذر زمان از نگرانی‌ها کاسته می‌شود. در روزهای اخیر با مجاهدت کادر درمان بیمارستان آتیه از ضایعات مذکور کاسته شده و ان‌شالله طی هفته آینده امید به بهبود نسبی ایشان را از خداوند آرزومندیم. انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "39546",
    "title": "محتواهای جنجال برانگیز در فرهنگ غربی مستهجن شناخته نمی‌شوند/شاه کلید انتخاب بازی مناسب برای بچه‌ها چیست؟",
    "abstract": "مسئول بخش بازی سامانه کدومو گفت: خانواده ها حتماً باید قبل از تهیه بازی، به رده بندی بازی و توصیفاتی که همراه رده‌بندی بازی مانند عبارت suggestive theme  ارائه می‌شود توجه کنند.",
    "body": "به گزارش خبرنگار تفریح و نشاط خبرگزاری فارس، محسن رزاقی بازی‌پژوه و مسئول بخش بازی سامانه کدومو در گفت و گو با خبرگزاری فارس با اشاره به لزوم توجه خانواده ها به محتوای فضای مجازی در دسترس کودکان و نوجوانان اظهار کرد: امروزه و به خصوص در شرایط کرونایی که بچه‌ها در منزل هستند و ابزارهای ارتباطی آنلاین در اختیار آنهاست، باید بیشتر به محتوایی که در اختیار آنها قرار می‌گیرد توجه کرد. وی افزود: از آنجایی که متأسفانه فضای صیانت شده‌ کودک و نوجوان در کشور ما وجود ندارد، شاهد آن هستیم که گهگاهی با اتفاقاتی نظیر موزیک ویدئوی جنجالی که به تازگی منتشر شده، نگرانی از محتوای مناسب برای کودکان و نوجوانان و آنچه که در دسترس آنهاست شدت پیدا می کند.  رزاقی تصریح کرد: نکته‌ی مهم اینجاست که محتوای این چنینی، ممکن است در هر جای دیگری به دست فرزند ما برسد و ما والدین به دلایل مختف، مثل نا آگاهی از ویژگی‌های دنیای رسانه‌ها یا نداشتن ارتباط مفید با فرزندان از آن‌ها اطلاعی نداشته باشیم، یکی از جمله‌ جاهایی که باید در مورد آنها دقت کرد، فضای بازی‌های رایانه‌ای‌ست. این بازی پژوه با بیان اینکه بسیاری از محتواهای جنجال برانگیز در سیستم‌های غربی و غیراسلامی محتوای مستهجن شناخته نمی‌شوند و دایره چنین محتواهایی در غرب بسیار محدود است، گفت: به همین دلیل تولیدکنندگان رسانه‌ها و بازی‌های رایانه‌ای، روی مرزها حرکت می‌کنند و در حالیکه تلاش دارند تا وارد خطوط قرمز نشوند، شخصیت‌ها و فضای بازی را به شکلی طراحی می‌کنند تا اثرشان به اندازه کافی محرک قوای شهوانی باشد و بتواند جذب بخشی از مخاطب را تضمین کند.  وی ادامه داد: نظام رده‌بندی بازی در ایالات متحده، این چنین محتواها را در دسته‌ محتوای جنسی میانه می‌آورد و با عبارت suggestive theme  مشخص می‌کند که بازی دارای چنین محتوایی ا‌ست و معمولاً وجود چنین محتوایی در بازی، مانعی برای تعیین رده‌سنی کمتر از هجده سال و نوجوانان برای بازی، نیست! مسئول بخش بازی سامانه کدومو با طرح این سوال که آیا این تحریک‌کنندگی اثری روی مخاطب ندارد؟ گفت: مختصصان روان‌شناسی و حوزه علوم تربیتی بیان می‌کنند که بخشی از تغییرات دوران بلوغ، در ذهنیات فرد اتفاق می‌افتد و فرزند در سنین بلوغ ما، فارغ از تغییرات جسمی، درگیر‌ی‌های ذهنی مختلفی را تجربه می‌کند. این متخصصین همچنین بیان می‌کنند که در انحرافات جنسی، بخش قابل توجهی از فرآیند در ذهن و از طریق قوه‌ تخیل اتفاق می‌افتد، فرد بیشتر از آنکه تحت تأثیر محتوایی باشد که به او رسیده، تحت تأثیر تخیلاتی ا‌ست که با رسیدن آن محتوا به تصور درآمده است. وی در ادامه تأکید کرد: بازی‌های رایانه‌ای که اکثراً در فضای غیربومی ما تولید می‌‌شوند، دارای محتواهای محرک و اشارات این چنینی هستند که باید نسبت به وجود آنها و پیامدهای آن آگاه بود. بازیکن، مخصوصاً اگر در سنین بلوغ باشد که حساسیت‌هایش بیشتر است، با گرفتن هر کدام از اشارات، می‌تواند باقی مسیر را خودش را تخیل کند و ممکن است اگر شرایط دیگر مثل تنهایی، عدم فعالیت جسمی، بی‌برنامگی و آزادی عمل بیش از حد وجود داشته باشد، به سمت انحرافات جنسی حرکت کند.  رزاقی با بیان اینکه لازم است خانواده‌ها نکات مختلفی را در جنبه‌های مختلف مورد توجه قرار دهند، افزود: نکته اول ایناست که حتماً قبل از تهیه بازی، به رده بندی بازی و توصیفاتی که همراه رده‌بندی بازی، مانند همین عبارت suggestive theme  ارائه می‌شود توجه کنند. غیر از رده‌بندی، بهتر است به سامانه‌های توصیه‌محوری که بازی‌های رایانه‌ای را بررسی می‌کنند مثل کدومو و فهم بازی، مراجعه کنند و علاوه بر اینکه از توصیفات دقیق‌تر استفاده کنند، از نکات تربیتی که متخصصین این سامانه‌ها ارائه می‌کنند، بهره‌مند شوند. وی ادامه داد: همچنین خانواده ها باید سعی کنند هنگام بازی با فرزندان شان آن ها را  همراهی کنند. از او در مورد بازی و اتفاقاتی که در بازی رخ می‌دهد بپرسند و در این موارد با هم صحبت صمیمی داشته باشند. برای بازی کردن قانون تعیین کنند. این بازی پژوه زمان بازی، محل بازی و فعالیت‌هایی که قبل و بعد از بازی باید انجام شوند را مهم دانست و گفت: فرزندان نباید وسایل بازی خود مثل رایانه، لپ‌تاب، کنسول و مانند آنها را در اتاق خود مستقر کنند، این وسایل باید در فضای عمومی خانه باشد و اگر به دلایلی واقعاً چنین امکانی وجود نداشت، باید صفحه‌ نمایشگر به سمت در اتاق بوده و هنگام بازی و استفاده از رایانه و کنسول، در اتاق باز باشد. وی هم‌بازی شدن و همراهی با فرزندان در بازی را یکی از موثرترین و کارآمدترین روش‌‎های تربیتی در این حوزه عنوان کرد و افزود: در شرایط کنونی که فضای صیانت شده کودک و نوجوان در کشور وجود ندارد و مسئولان کشور، طوری برخورد می‌کنند که انگار این گروه‌ها جزئی از جمعیت کشور نیستند و نیازی نیست برای آنها برنامه‌ریزی داشت، این ما والدین هستیم که باید تمام تلاش خود را انجام دهیم تا نبض مصرف رسانه‌ای فرزندمان و آنچه که دریافت می‌کند، زیر دست ما بزند تا بتوانیم گام‌های محکمی در این راستا برداریم. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "39546",
    "title": "محتواهای جنجال برانگیز در فرهنگ غربی مستهجن شناخته نمی‌شوند/شاه کلید انتخاب بازی مناسب برای بچه‌ها چیست؟",
    "abstract": "مسئول بخش بازی سامانه کدومو گفت: خانواده ها حتماً باید قبل از تهیه بازی، به رده بندی بازی و توصیفاتی که همراه رده‌بندی بازی مانند عبارت suggestive theme  ارائه می‌شود توجه کنند.",
    "body": "به گزارش خبرنگار تفریح و نشاط خبرگزاری فارس، محسن رزاقی بازی‌پژوه و مسئول بخش بازی سامانه کدومو در گفت و گو با خبرگزاری فارس با اشاره به لزوم توجه خانواده ها به محتوای فضای مجازی در دسترس کودکان و نوجوانان اظهار کرد: امروزه و به خصوص در شرایط کرونایی که بچه‌ها در منزل هستند و ابزارهای ارتباطی آنلاین در اختیار آنهاست، باید بیشتر به محتوایی که در اختیار آنها قرار می‌گیرد توجه کرد. وی افزود: از آنجایی که متأسفانه فضای صیانت شده‌ کودک و نوجوان در کشور ما وجود ندارد، شاهد آن هستیم که گهگاهی با اتفاقاتی نظیر موزیک ویدئوی جنجالی که به تازگی منتشر شده، نگرانی از محتوای مناسب برای کودکان و نوجوانان و آنچه که در دسترس آنهاست شدت پیدا می کند.  رزاقی تصریح کرد: نکته‌ی مهم اینجاست که محتوای این چنینی، ممکن است در هر جای دیگری به دست فرزند ما برسد و ما والدین به دلایل مختف، مثل نا آگاهی از ویژگی‌های دنیای رسانه‌ها یا نداشتن ارتباط مفید با فرزندان از آن‌ها اطلاعی نداشته باشیم، یکی از جمله‌ جاهایی که باید در مورد آنها دقت کرد، فضای بازی‌های رایانه‌ای‌ست. این بازی پژوه با بیان اینکه بسیاری از محتواهای جنجال برانگیز در سیستم‌های غربی و غیراسلامی محتوای مستهجن شناخته نمی‌شوند و دایره چنین محتواهایی در غرب بسیار محدود است، گفت: به همین دلیل تولیدکنندگان رسانه‌ها و بازی‌های رایانه‌ای، روی مرزها حرکت می‌کنند و در حالیکه تلاش دارند تا وارد خطوط قرمز نشوند، شخصیت‌ها و فضای بازی را به شکلی طراحی می‌کنند تا اثرشان به اندازه کافی محرک قوای شهوانی باشد و بتواند جذب بخشی از مخاطب را تضمین کند.  وی ادامه داد: نظام رده‌بندی بازی در ایالات متحده، این چنین محتواها را در دسته‌ محتوای جنسی میانه می‌آورد و با عبارت suggestive theme  مشخص می‌کند که بازی دارای چنین محتوایی ا‌ست و معمولاً وجود چنین محتوایی در بازی، مانعی برای تعیین رده‌سنی کمتر از هجده سال و نوجوانان برای بازی، نیست! مسئول بخش بازی سامانه کدومو با طرح این سوال که آیا این تحریک‌کنندگی اثری روی مخاطب ندارد؟ گفت: مختصصان روان‌شناسی و حوزه علوم تربیتی بیان می‌کنند که بخشی از تغییرات دوران بلوغ، در ذهنیات فرد اتفاق می‌افتد و فرزند در سنین بلوغ ما، فارغ از تغییرات جسمی، درگیر‌ی‌های ذهنی مختلفی را تجربه می‌کند. این متخصصین همچنین بیان می‌کنند که در انحرافات جنسی، بخش قابل توجهی از فرآیند در ذهن و از طریق قوه‌ تخیل اتفاق می‌افتد، فرد بیشتر از آنکه تحت تأثیر محتوایی باشد که به او رسیده، تحت تأثیر تخیلاتی ا‌ست که با رسیدن آن محتوا به تصور درآمده است. وی در ادامه تأکید کرد: بازی‌های رایانه‌ای که اکثراً در فضای غیربومی ما تولید می‌‌شوند، دارای محتواهای محرک و اشارات این چنینی هستند که باید نسبت به وجود آنها و پیامدهای آن آگاه بود. بازیکن، مخصوصاً اگر در سنین بلوغ باشد که حساسیت‌هایش بیشتر است، با گرفتن هر کدام از اشارات، می‌تواند باقی مسیر را خودش را تخیل کند و ممکن است اگر شرایط دیگر مثل تنهایی، عدم فعالیت جسمی، بی‌برنامگی و آزادی عمل بیش از حد وجود داشته باشد، به سمت انحرافات جنسی حرکت کند.  رزاقی با بیان اینکه لازم است خانواده‌ها نکات مختلفی را در جنبه‌های مختلف مورد توجه قرار دهند، افزود: نکته اول ایناست که حتماً قبل از تهیه بازی، به رده بندی بازی و توصیفاتی که همراه رده‌بندی بازی، مانند همین عبارت suggestive theme  ارائه می‌شود توجه کنند. غیر از رده‌بندی، بهتر است به سامانه‌های توصیه‌محوری که بازی‌های رایانه‌ای را بررسی می‌کنند مثل کدومو و فهم بازی، مراجعه کنند و علاوه بر اینکه از توصیفات دقیق‌تر استفاده کنند، از نکات تربیتی که متخصصین این سامانه‌ها ارائه می‌کنند، بهره‌مند شوند. وی ادامه داد: همچنین خانواده ها باید سعی کنند هنگام بازی با فرزندان شان آن ها را  همراهی کنند. از او در مورد بازی و اتفاقاتی که در بازی رخ می‌دهد بپرسند و در این موارد با هم صحبت صمیمی داشته باشند. برای بازی کردن قانون تعیین کنند. این بازی پژوه زمان بازی، محل بازی و فعالیت‌هایی که قبل و بعد از بازی باید انجام شوند را مهم دانست و گفت: فرزندان نباید وسایل بازی خود مثل رایانه، لپ‌تاب، کنسول و مانند آنها را در اتاق خود مستقر کنند، این وسایل باید در فضای عمومی خانه باشد و اگر به دلایلی واقعاً چنین امکانی وجود نداشت، باید صفحه‌ نمایشگر به سمت در اتاق بوده و هنگام بازی و استفاده از رایانه و کنسول، در اتاق باز باشد. وی هم‌بازی شدن و همراهی با فرزندان در بازی را یکی از موثرترین و کارآمدترین روش‌‎های تربیتی در این حوزه عنوان کرد و افزود: در شرایط کنونی که فضای صیانت شده کودک و نوجوان در کشور وجود ندارد و مسئولان کشور، طوری برخورد می‌کنند که انگار این گروه‌ها جزئی از جمعیت کشور نیستند و نیازی نیست برای آنها برنامه‌ریزی داشت، این ما والدین هستیم که باید تمام تلاش خود را انجام دهیم تا نبض مصرف رسانه‌ای فرزندمان و آنچه که دریافت می‌کند، زیر دست ما بزند تا بتوانیم گام‌های محکمی در این راستا برداریم. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "91161",
    "title": "آغاز به کار  نمایش‌ سه بعدی آسمان نمای گنبد مینا",
    "abstract": "فعالیت سالن نمایش‌های آسمان نمای گنبد مینا که به دلیل شیوع ویروس کرونا به حالت تعلیق درآمده بود از روز گذشته آغاز شد.",
    "body": "به گزارش خبرگزاری فارس، سالن نمایش‌ گنبد مینا به عنوان مرکز علم و نجوم منطقه فرهنگی و گردشگری عباس آباد از ۲۷ خرداد ماه بلیط فروشی خود را آغاز کرده و با رعایت پروتکل‌های بهداشتی به پخش فیلم‌های سه بعدی اجرام آسمانی و منظومه شمسی می‌پردازد. سالن نمایش‌های گنبد مینا با ظرفیت 40 درصد و رعایت کامل پروتکل‌های بهداشتی به منظور جلوگیری از شیوع کرونا کار خود را آغاز کرده است. آسمان‌نمای گنبد مینا در سال 1393 با رویکرد علم نجوم و آموزش به علاقمندان در 1850 متر مربع افتتاح شد. علاقمندان برای کسب اطلاع از شروع سانس‌های گنبد مینا می توانند به نشانی www.gonbadmina.tehran.ir مراجعه کنند. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "129695",
    "title": "باد شدید‌ و گردوخاک در تهران و ۹ استان دیگر/باران در سواحل خزر از ۱۶ شهریور",
    "abstract": "مدیرکل پیش‌بینی و هشدار سازمان هواشناسی گفت: از ۱۶ شهریور بارش‌ها در سواحل خزر تقویت می‌شود و تا روز جمعه در استان‌های مازندران، گلستان، گیلان و اردبیل و دامنه‌های شمالی البرز و شمال آذربایجان شرقی، بارش باران و وزش باد شدید ادامه دارد.",
    "body": "صادق ضیائیان در گفت‌وگو با خبرنگار اقتصادی خبرگزاری فارس، در‌باره وضعیت جوی کشور در روزهای آتی و امروز شد: امروز و فردا در بخش‌هایی از استان‌های تهران، البرز، سمنان، قم، قزوین، مرکزی، اصفهان، یزد، ایلام و خوزستان وزش باد شدید، گاهی گردوخاک و کاهش کیفیت هوا پیش‌بینی می‌شود و در این مدت شمال خلیج فارس مواج است. وی ادامه داد: امروز در نوار شرقی کشور به ویژه شرق خراسان جنوبی و شمال سیستان و بلوچستان وزش باد شدید با گردوخاک داریم. مدیرکل پیش‌بینی و هشدار سازمان هواشناسی افزود: از روز سه‌شنبه 16 شهریور تا پنجشنبه هفته جاری، در شرق و شمال شرق کشور وزش باد شدید، همراه با گردوخاک پیش بینی می‌شود و این شرایط روز چهارشنبه تا پنجشنبه هفته جاری در جنوب شرق و جنوب غرب کشور حاکم است. وی افزود: در دو روز آینده بارش پراکنده در سواحل خزر و استان اردبیل داریم، همچنین در ساعات بعد از ظهر در شمال آذربایجان شرقی، برخی مناطق هرمزگان، جنوب فارس و ارتفاعات زاگرس جنوبی و جنوب کرمان افزایش ابر، رگبار پراکنده، گاهی وزش باد شدید پیش بینی می‌شود. ضیائیان بیان کرد: از سه‌شنبه با شمالی شدن جریانات روی خزر، بارش‌ها در سواحل خزر تقویت می‌شود و تا روز جمعه در استان‌های مازندران، گلستان، گیلان و اردبیل، همچنین دامنه‌های شمالی البرز و شمال آذربایجان شرقی، بارش باران، گاهی رعد و برق و وزش باد شدید به تناوب ادامه خواهد داشت. وی با اشاره به اینکه دریای خزر روزهای سه شنبه و چهارشنبه هفته جاری مواج و توفانی است، گفت: روز سه شنبه شدت بارش‌ها در گیلان و غرب مازندران خواهد بود. مدیرکل پیش‌بینی و هشدار سازمان هواشناسی در تشریح وضعیت جوی پایتخت اظهار داشت: آسمان تهران فردا صاف همراه با وزش باد، گاهی باد شدید و گردوخاک پیش‌بینی می‌شود، بیشینه و کمینه دما فردا در تهران 36 و 22 درجه خواهد بود. وی افزود: روز آینده اهواز با بیشینه دمای 48 درجه‌ بالای صفر گرمترین مرکز استان و همدان و شهرکرد با کمینه دمای 10 درجه بالای صفر، خنک‌ترین مرکز استان خواهد بود. انتهای پیام/",
    "label": "اقتصادی",
    "predicted_label": "",
    "prompt_used": ""
  },
  {
    "id": "61865",
    "title": "شاگردان گل محمدی آماده دیدار با الوحده شدند/اولین تمرین فرجی با پرسپولیسی‌ها در هند",
    "abstract": "تمرین پرسپولیسی‌ها برای برگزاری دیدار مقابل الوحده امارات در هفته پنجم لیگ قهرمانان آسیا در زمین آتوردا برگزار شد.",
    "body": "به گزارش خبرگزاری فارس، آخرین تمرین شاگردان گل‌محمدی پیش از دیدار برگشت با الوحده امارات از ساعت ۱۸:۳۰ به وقت محلی در زمین آتوردا آغاز شد. پیش از شروع تمرین بازیکنان در چند گروه به کار با توپ و نگه داشتن توپ روی هوا پرداختند. بعد از گرم کردن، آقاوسط در قالب سه گروه انجام شد. پس از آن استارت‌های سرعتی در دستور کار قرار گرفت. در بخش بعدی نیز آخرین کارهای تاکتیکی برای بازی برگشت با الوحده مرور شد. تمرین امروز سبک بود و بعد از ۵۰ دقیقه به پایان رسید. فرشاد فرجی که ماه گذشته به ویروس کرونا مبتلا شده بود و به علت حضور در قرنطینه نتوانست از ابتدای مسابقات پرسپولیس را در لیگ قهرمانان همراهی کند، امروز نخستین تمرینش را با تیم انجام داد. فرجی که دیروز جواب تستش به کادر پزشکی رسید در این تمرین پابه‌پای سایرین تمرین کرد و در پایان نیز دقایقی بیشتر زیر نظر مربی بدنساز اختصاصی کار کرد. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "57190",
    "title": "«باغ رمضان» در اراضی عباس آباد/میزبانی دانشگاه تهران از پنجمین دوره جایزه بازی‌های جدی",
    "abstract": "رویداد جامع جایزه بازی‌های جدی 1400 (SeGaP2021) پاییز امسال و در پنجمین دوره به میزبانی دانشکده برق و مهندسی کامپیوتر دانشگاه تهران برگزار خواهد شد.",
    "body": "به گزارش خبرنگار تفریح و نشاط خبرگزاری فارس،‌ پخش مناجات با صدای محمد معتمدی و علیرضا افتخاری، پخش مناجات تصویری با حضور هنرمندان و بازیگران، استهلال ماه رمضان، بازپخش برخی از برنامه باغ رمضان سال گذشته با حضور شخصیت های برجسته سیاسی، فرهنگی، هنری و ورزشی، کنسرت آنلاین، تور علمی گنبد مینا، رصد بارش شهابی، رصد و مستند بارش شهابی، قصه های تهران، اجرای تورهای گردشگری، جایزه بزرگ شمشیر بازی، همای رحمت و آیینه ویژه برنامه های منطقه فرهنگی و گردشگری عباس آباد برای اجرا در ماه مبارک رمضان است. باغ رمضان به منظور رعایت پروتکل های بهداشتی از چهارشنبه 25 فروردین تا 22 اردیبهشت ماه به صورت مجازی از تلویزیون تعاملی تیوا و پیج اینستاگرامی @baghramezan برگزار می شود. پنجمین دوره جایزه بازی‌های جدی به میزبانی دانشگاه تهران برگزار می‌شود رویداد جامع جایزه بازی‌های جدی 1400 (SeGaP2021) پاییز امسال و در پنجمین دوره به میزبانی دانشکده برق و مهندسی کامپیوتر دانشگاه تهران برگزار خواهد شد. جایزه بازی‌های جدی 1400 طبق روال چهار دوره گذشته در سه بخش اصلی جشنواره، هکاتون و سمپوزیوم برگزار می‌شود و همچنان علاوه بر بازی‌های دیجیتال، حامی سایر سرگرمی­ های جدی همچون بازی‌های رومیزی یا شبیه­ سازها نیز خواهد بود. یکی از نکات مهم این رویداد در سال 1400، تغییر زمان برگزاری آن است. با توجه به پایان سال میلادی و تداخل آن با تاریخ برگزاری رویداد در دی‌ماه و همچنین مشکل در برقراری ارتباط و مشارکت سخنران‌های خارجی، دبیرخانه جایزه بازی‌های جدی تصمیم دارد برخلاف دو دوره گذشته و با تداوم سنت برگزاری DGRC، سیگپ 2021 را در هفته اول آذر برگزار کند. پنجمین دوره جایزه بازی‌های جدی در بخش جشنواره بازی جدی سال 1400 نیز میزبان آثار تولید شده در این زمینه است. صاحبان اثر می‌توانند بازی خود را (نسخه جدید یک بازی یا نسخه به‌روزرسانی شده بازی در دوره‌های قبل جشنواره)  برای دبیرخانه جایزه ارسال کنند. بخش هکاتون بازی‌های جدی 1400 نیز همچون سال گذشته شاهد رقابت سه‌روزه در سه شهر تهران، تبریز و اصفهان خواهد بود و موضوع هکاتون و نهاد حامی آن متعاقبا اعلام می‌شود. بخش سمپوزیوم بین‌المللی بازی‌های جدی 1400 امسال نیز پذیرای مقالات تخصصی انگلیسی است و مقالات پذیرفته شده بعد از دریافت مجوز همچون دوره‌های گذشته، برای نمایه‌سازی به پایگاه استنادی IEEE Xplore  ارسال خواهند شد. همچنین با توجه به اهمیت موضوع روش تحقیق و تجاری‌سازی بازی‌های جدی، این موضوع از اولویت‌های دبیرخانه برای دریافت مقالات بوده و جایزه ویژه‌ای برای این موضوع در نظر خواهد گرفت. لازم به تاکید است که در صورت تداوم شرایط کرونا در کشور همچون سال گذشته برگزاری این رویداد به‌صورت آنلاین قابل تصور خواهد بود. بر این اساس دبیرخانه جایزه بازی‌های جدی از تمامی بازی‌سازان و بازی‌پژوهان علاقه‌مند به تولید و مطالعه در حوزه سرگرمی­های جدی دعوت به عمل می‌آورد تا با آماده‌سازی آثار خود برای ارسال به رویداد، به این جمع بزرگ بپیوندند و به‌عنوان عضوی از این شبکه همکاری در تولید مقالات، بازی‌ها و به­اشتراک­گذاری تجربیات مشارکت کنند. تاریخ‌های دقیق ارسال آثار، ثبت‎نام، برگزاری و لینک‌های ثبت‌نام در هر یک از سه بخش رویداد نیز در آینده اعلام خواهد شد. دبیر چهارمین رویداد ملی «ایده‌آزاد» اسباب‌بازی مشخص شد مدیرکل سرگرمی‌های سازنده و بازی‌های رایانه‌ای کانون در حکم آیدین مهدی‌زاده به دانش، تعهد و تجربه‌های ارزشمند او در حوزه طراحی، پژوهش و تولید اسباب‌بازی اشاره و وی را به عنوان دبیر این رویداد معرفی کرده است. محسن حموله در این حکم اظهار امیدواری کرده است تا با هم‌فکری و تعامل با اساتید و دست‌اندرکاران این صنعت، نسل جدیدی از افراد علاقه‌مند به طراحی، شناسایی و به جامعه تولیدکنندگان اسباب‌بازی معرفی شوند. وی همچنین از مهدی‌زاده خواسته است تا برای ترویج و توسعه فرهنگ خلاقیت و فناوری مبتنی بر نوآوری در صنعت اسباب‌بازی ایرانی و اعتباربخشی به فعالیت‌های محققان این صنعت بیش از پیش کوشا باشد. بر اساس این خبر، طراحان و ایده‌پردازان عرصه‌ی اسباب‌بازی تا اول اردیبهشت 1400 فرصت دارند با مراجعه به پایگاه اینترنتی این رویداد به نشانی ideaazad.ir با مطالعه شرایط عمومی شرکت، اقدام به ثبت‌نام و بارگذاری ایده‌ی اولیه خود کنند. رویداد ملی ایده‌آزاد اسباب‌بازی با هدف شناسایی قابلیت‌ها و استعدادهای طراحان جوان و همچنین هدایت و حمایت از هنرمندان علاقه‌مند به طراحی اسباب‌بازی و فراهم آوردن عرصه‌ای برای نمایاندن خلاقیت‌ها و قابلیت‌های هنرمندان نواندیش و ایجاد انگیزه برای طراحان و ایده‌پردازان حوزه اسباب‌بازی ایرانی از سوی اداره‌کل سرگرمی‌های سازنده و بازی‌های رایانه‌ای کانون پرورش فکری کودکان و نوجوانان در سال «تولید، پشتیبانی‌ و مانع‌زدایی‌» برنامه‌ریزی شده است. این رویداد ملی زمینه‌ همکاری و هم‌افزایی پژوهش‌گران، طراحان، تولیدکنندگان، سرمایه‌گذاران، دست‌اندرکاران و توزیع‌کنندگان اسباب‌بازی را فراهم می‌آورد. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "45228",
    "title": "اسامی جودوکاران تیم ملی اعزامی به قهرمانی آسیا اعلام شد",
    "abstract": "تیم ملی جودوی ایران با ترکیبی جوان راهی رقابتهای قهرمانی آسیا در قرقیزستان می‌شود.",
    "body": "به گزارش خبرگزاری فارس، رقابتهای جودو قهرمانی آسیا در حالی از روز ۱۷ فروردین ماه به میزبانی قرقیزستان و با حضور جودوکارانی از ۳۲ کشور آغاز خواهد شد که تیم ملی ایران با ترکیبی از نوجوانان، جوانان و بزرگسالان راهی این رقابت‌ها خواهد شد. طبق برنامه ریزی مسولان فدراسیون و با تصمیم مصطفی کریمی رییس سازمان تیم های ملی، تصمیم بر این شد که برای پشتوانه سازی تیم ملی بزرگسالان یک تیم با تلفیقی از سه رده نوجوانان، جوانان و بزرگسالان به قرقیزستان اعزام شود‌. قرار است یک جودوکار از رده نوجوانان و سه جودوکار نیز از رده جوانان که سال گذشته در مسابقات قهرمانی آسیا مدال کسب کرده اند به همراه محمد بریمانلو کاپیتان تیم ملی راهی مسابقات شوند. تیم زیر نظر کادر فنی جوانان اعزام خواهد شد. اردوی تیم ملی بعد از رقابت های سوپر لیگ در ورزشگاه آزادی تشکیل شد و امروز تعطیل شد. ملی پوشان از سوم فرودین ماه سال آینده وارد اردو خواهند شد تا اعزام به رقابت های آسیایی اردوها ادامه خواهد داشت. ضمن اینکه مریم بربط نماینده بانوان که در اردوی تمرینی تیم ملی در مشهد حضور داشت، به دلیل مصدومیت از ناحیه کمر فرصت حضور در مسابقات قهرمانی آسیا را از دست داد. وی قرار بود تنها نماینده بانوان در این رقابت‌ها باشد، اما به دلیل تشدید پیدا نکردن مصدومیت وی با صلاح کادرفنی اعزام نخواهد شد. بر همین اساس محمد محمدی بریمانلو در وزن ۷۳- کیلوگرم، امین کامیابی در وزن ۸۱- کیلوگرم، قاسم باغچقی در وزن ۹۰- کیلوگرم، علی پرهیزگاری در وزن ۱۰۰- کیلوگرم و سعید کرجی در وزن ۱۰۰+ کیلوگرم به این مسابقات اعزام خواهد شد. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "11678",
    "title": "گلایه اهالی «پروانه» از میزبانی «باغ هنر»/ نکات مهم برای رفتن به جمعه بازار پروانه",
    "abstract": "حرف و حدیث راجع به مکان جدید جمعه بازار پروانه چه از طرف غرفه داران و چه از سوی بازدیدکنندگان و مشتریان قدیمی این بازارچه زیاد است، از تعداد محدود غرفه ها و نبود تجهیزات گرمایشی گرفته تا بی نظمی و عدم دسترسی مناسب.",
    "body": "خبرگزاری فارس - سعیده اسدیان: تفریح خیلی از خانواده ها در صبح های جمعه یا کوه است یا ورزش در پارک ها و  بوستان های محلی، برخی فارغ از هیاهوی یک هفته شلوغ کاری قرار صبحانه ای با دوستان خود می گذارند و عده ای هم خواب صبح جمعه را به هرچیزی ترجیح می دهند. اما در این میان گروهی هم هستند تفریح انتخابی شان خرید و گشت و گذار در بازارچه های قدیمی است، جایی مثل جمعه بازار پروانه. جایی که پیش از شیوع ویروس کرونا یکی از مکان های تفریحی و جذاب برای خانواده های تهرانی به شمار می رفت، یک پارکینگ عمومی در خیابان جمهوری که در طول هفته کاربری عادی خود را داشت اما جمعه ها به پاتوقی برای خرید و گشت و گذار تبدیل می شد.  تاریخچه جمعه بازار پروانه قصه شکل گیری این جمعه بازار بنابر روایت یکی از فروشندگان قدیمی این بازارچه به زمان ناصرالدین‌شاه برمی گردد، زمانی که وی از سفر فرانسه باز می گردد و تصمیم می گیرد تا جمعه بازاری شبیه آنچه در فرهنگ دیده را در تهران بنا کند. مسجد امام خمینی (مسجد شاه سابق) اولین جمعه بازاری بود که در بازار بزرگ تهران پا گرفت و بعد از مدتی تکیه دولت جایگزین آن شد و سال ها بعد پارکینگ ناصرخسرو واقع در خیابان سعدی جنوبی بازارچه ای جدید را در دل خود جای داد تا اینکه در سال 1380 پارکینگ پروانه محل دائمی جمعه بازار تهران شد. محوطه ای بزرگ با 4 طبقه و 5 راهرو که از 8 صبح تا 5 بعدازظهر پذیرای بازدیدکنندگان و خریداران محصولات آنتیک، دست سازه ها، صنایع دستی و لباس های سنتی بود، مشتریان این جمعه بازار از شمال و جنوب و شرق و غرب تهران خودشان را به مرکز پایتخت می رساندند و اغلب توریست های خارجی هم برای خرید به آنجا می آمدند.  اما از تاریخ 9 اسفندماه سال 98 و به دلیل شیوع کرونا در ایران این بازارچه به دلیل مسقف بودن و ازدحام جمعیتی که در آن صورت می گرفت تعطیل شد تا در زمانی مناسب در مکانی جدید برپا شود، البته این تعطیلی بهانه ای برای ایمن سازی پارکینگ هم شد. انتقال بازارچه از خیابان جمهوری به اراضی عباس آباد تعطیلی جمعه بازار ادامه داشت و باعث شد تا 1300 کارآفرین و هنرمند که عمدتاً فقط از طریق این مجموعه امرار معاش می کردند، مثل بسیاری از کسب وکارهای دیگر قربانی کرونا شوند. در نهایت اواسط خردادماه پارک شهر به عنوان مکان جدید جمعه بازار معرفی شد اما کرونا باز هم شدت گرفت تا جایی که شهر را به تعطیلی کشاند.6 ماه گذشت و در نهایت طی جلسه ای با حضور نماینده وزارت میراث فرهنگی، گردشگری و صنایع دستی محوطه باغ هنر اراضی عباس آباد به عنوان مکان جدید جمعه بازار پروانه انتخاب شد تا این گعده هنری 20 ساله پس از یک سال تعطیلی مجدداً بازگشایی شود.  19 دی ماه سال جاری جمعه بازار پروانه در باغ هنر اراضی عباس آباد بازگشایی شد، جایی که این روزها بسیاری از خانواده ها را به سمت خود می کشاند تا در این روزهای پر از محدودیت و کسالت بار حال خوبی را به آنها تزریق کند. همه چیز در مورد مکان جدید جمعه بازار پروانه اما حرف و حدیث راجع به مکان جدید جمعه بازار پروانه چه از طرف غرفه داران و چه از سوی بازدیدکنندگان و مشتریان قدیمی این بازارچه زیاد است، از تعداد محدود غرفه ها و نبود تجهیزات گرمایشی گرفته تا بی نظمی و عدم دسترسی مناسب. مرجان یکی از غرفه داران قدیمی جمعه بازار پروانه است که می گوید: نه سال در پارکینگ پروانه جای ثابت داشتم حالا 300 غرفه برای 1300 فروشنده داده اند، اینها دلشان به حال ما نسوخته بلکه می خواهند باغ هنر را در معرض تماشا بگذارند. هفته پیش انقدر هوا سرد بود که تا مغز استخوانم یخ کرد. سرما و گرمای پارکینگ پروانه رو تحمل می کردیم چون غرفه ثابت داشتیم اما الان اگر از کرونا هم نمیریم از سرما منجمد می شویم.  محمد هم که از قدیمی های جمعه بازار پروانه است و 15 سال در پارکینگ پروانه غرفه فروش لباس های سنتی را داشته، وقتی می فهمد خبرنگار هستم می گوید: 40 درصد غرفه ها را به همکاران جمعه بازار داده اند و 60 درصد آن را دست فروش هایی در اختیار دارند که تولید کننده نیستند بلکه اجناس خود را از بازار می خرند و اینجا می فروشند، این با شرط اصلی دریافت غرفه مغایرت دارد. من اینجا جز سرویس بهداشتی تمیز نکته مثبت دیگری ندیدم. استفاده از نام «پروانه» برای معرفی باغ هنر رضا که غرفه ظروف هنری دارد وقتی صحبت های همکارش را می شنود، می گوید: میزهای کوچک و جای کم، بدمسیری باغ هنر، ایستادن در صف از 4 صبح برای گرفتن غرفه 80 هزار تومانی، مشتری کم و هزینه زیاد رفت و آمد باعث شده من از آمدن به اینجا و گرفتن غرفه برای هفته های آتی پشیمان شوم.  هفته پیش با کلی وسیله تو ترافیک خودم رو رسوندم اینجا اما چون جای پارک نبود مجبور شدم با اعصاب خورد برگردم، اونایی از جای جدید رضایت دارند که تو پارکینگ پروانه جای ثابت نداشتند، ما سالها خاک پارکینگ روخوردیم، تو سرما و گرما رفتیم اما الان وضعیت جوری شده که باید سر یه غرفه و میز از 3 و4 صبح اینجا باشیم. متأسفانه دوستان مسئول با استفاده از اسم پروانه و فروشندگان قدیمی آن در حال شکوفا کردن یک نقطه کور هستند. از مشکل جای پارک تا سرما و مسیرهای سخت دسترسی خانمی در حال پرسیدن قیمت یک فرش دست بافت است، دختر جوانی هم کنارش ایستاده، نظرشان را در مورد مکان جدید جمعه بازار می پرسم که می گوید: اینجا اصلا قابل قیاس با پارکینگ پروانه نیست، بعد از یکسال با ذوق و شوق به اینجا آمدم اما با تعاریف و تبلیغاتی که شده مغایرت داشت. خیلی از فروشنده های قدیمی دیگر اینجا نیستند و فضا بیشتر شبیه بازارچه های دم عید شده البته اینها نظر من به عنوان مشتری دائمی و قدیمی جمعه بازار پروانه است. دختر جوان هم می گوید: پارکینگ پروانه جای پارک نداشت اما حداقل به راحتی با وسایل حمل و نقل عمومی به آنجا می رفتیم اما اینجا دور تا دور اتوبان است و داخل هم اصلاً جای پارک پیدا نمی شود. مترو نزدیک است اما هیچ وسیله ای برای حمل و نقل تا بازارچه نیست.  مرد جوانی به همراه همسر و کودک دو ساله ای که در بغل دارد مشغول بازدید از غرفه ها هستند، وقتی نظرشان را در مورد مکان جدید جمعه بازار می پرسم، می گوید: من مشتری سال ها قبل این بازارچه هستم، 4 سال پیش موقع ازدواج خیلی از وسایل تزئینی منزل مان را از پارکینگ پروانه خریدیم. امروز که بعد از یکسال به اینجا آمدم همه چیز برایم جدید بود، چیزی از حس وحال جمعه بازار قدیمی پروانه را درک نکردم، چهل دقیقه معطل شدم تا جای پارک پیدا کنم و هنوز هم نتوانستم خریدی داشته باشم چون غرفه ها بی نظم چیده شده، نبود وسایل گرمایشی هم اوضاع را نامساعدتر کرده است.  اینجا ایمنی بیشتر است اما همسرش می گوید: درسته که این نکات منفی وجود دارد اما به نظر من اینجا از پارکینگ پروانه دلبازتر و تمیز تر است، پارکینگ پروانه هم ایرادات زیادی داشت اما خب همه به آنجا عادت کرده بودیم، اینجا با وجود فضای کوچک تر ایمنی بیشتر و حتی سرویس های بهداشتی هم خیلی تمیزتر هستند. کمی آن طرف تر پسر جوانی در حال امتحان کردن یک کلاه روی سرش است، نظرش را در مورد برپایی جمعه بازار در باغ هنر می پرسم که می گوید: اینجا خیلی بهتر از پارکینگ پروانه است، هم فضا باز است هم به نظرم غرفه ها به خوبی جانمایی شده اند.  کاچی بهتر از هیچی! پارکینگ پروانه مسقف بود و وقتی جمعیت زیاد میشد نفس کشیدن ممکن نبود اینجا علی رغم کوچک بودن فضا همه چیز تمیزتر و بهتر است. خیلی ها نسبت به اینجا واکنش منفی نشان دادند حتی دوستان خودم رضایت نداشتند اما به نظرم برپایی حداقلی بازارچه بهتر از تعطیلی است، باید فرصت بدهیم تا به مرور زمان مشکلات برطرف شود و باغ هنر هم هویت خودش را پیدا کند. اینکه حداقل بعد از یکسال بیکاری، 300 نفر دوباره توانسته اند کسب درآمدی داشته باشند جای امیدواری دارد. تجربه نگارنده در چهارمین هفته از برپایی جمعه بازار پروانه در باغ هنر ساعت 8 صبح خودم را به ورودی باغ کتاب رساندم، تا جلوی باغ غذا را با خودرو رفتم اما اجازه حرکت بیشتر ندادند و مجبور شدم به سمت پایین برگردم. پس از حدود 20 دقیقه یک جای پارک پیدا کردم مجبور شدم تمام مسیر را پیاده طی کنم.  در میانه راه بنرهایی نصب شده بود که مسیر رسیدن به باغ هنر را نشان می داد، روی یکی از بنرها هم عبارت «ایستگاه تاکسی» درج شده بود اما خبری از تاکسی یا حداقل ون برای رفت و آمد فروشندگان و بازدیدکنندگان نبود. پس از 20 دقیقه پیاده روی به ورودی باغ هنر رسیدم، جلوی در تعدادی چرخ در حال جا به جایی بارهای فروشندگان بودند،سرما هنوز توی تنم بود و به امید اینکه در باغ هنر و محوطه مسقف آن هوا بهتر است، وارد بازارچه شدم. سرمای اینجا استخوان سوز است ابتدای بازارچه به رسم پارکینگ پروانه محل استقرار فروشندگان اجناس آنتیک و عتیقه بود، برق ها رفته بود و در کمال تعجب هوای داخل بازارچه چند درجه از هوای محوطه بیرون سردتر بود، هیچ وسیله گرمایشی در سالن تعبیه نشده بود، غرفه داران با پوشش هاش سنگین و پتوهایی که به دور خود پیچیده بودند همچنان می لرزیدند و تلاش می کردند با بخار دهان و گرفتن لیوان چای کمی گرم شوند.  خون در رگ هایم منجمد شده اما به مسیرم ادامه می دهم، کمی جلوتر با غرفه فرش و محصولات چوبی رو به رو می شوم، چرخی می زنم و در گوشه ای از بازارچه تعدادی از فروشندگان لباس های سنتی را می بینم. دختر جوانی در تلاش است تا متقاعدم کند که جوراب های سه جفت 45 هزار تومانیِ حوله ای اش می تواند پاهایم را در زمستان گرم نگه دارد، تصویری مبهم از بازارچه قدیمی پروانه در ذهنم نقش می بندد و بلافاصله محو می شود. فاصله گذاری اجتماعی به سبک جمعه بازار هنوز با محیط آشنا نشده ام، بر خلاف پارکینگ پروانه اینجا هر غرفه یک جا قرار گرفته و همین موضوع بازدید را سخت کرده است، از محوطه مسقفقی که راهروهای باریکش امکان فاصله گذاری اجتماعی را غیر ممکن کرده بیرون می آیم و به سمت بالکنی می روم که تعداد دیگری از فروشندگان در آنجا غرفه زده اند.  از غرفه های قدیمی با محصولات بکر و خاص و پرطرفدار خبری نیست و بیشتر زیورآلات برنجی و نخی، محصولات کاغذی، شال و روسری و وسایل تزئینی به چشم می خورد، چشم می گردانم تا باقی غرفه ها را ببینم اما ظاهرا بازارچه به پایان رسیده و خبری از مابقی غرفه ها نیست، چون جایی برای استقرارشان وجود ندارد. نکات مهم برای رفتن به جمعه بازار پروانه جمعه بازار پروانه پس از یکسال تعطیلی حالا در چنین شرایطی در حال فعالیت است، البته شروع هر کاری در یک مکان جدید همیشه ضعف هایی داشته که برطرف شدن آن ها نیاز به گذر زمان دارد، اما لزوم تعبیه وسایل گرمایشی آن هم وسط زمستان امری نیست که مشمول گذر زمان شود.  البته فعالیت حداقلی جمعه بازار آن هم در این شرایط اقتصادی قطعاً بهتر از تعطیلی است، اگر شما هم قصد رفتن به جمعه بازار پروانه را به همراه خانواده دارید باید به نکات ذکر شده توجه کنید، لباسی را که برای رفتن به توچال انتخاب می کنید بپوشید و حتماً دستکش به همراه داشته باشید. خوشبختانه سرویس بهداشتی جنب باغ هنر قرار گرفته و از این بابت مشکلی وجود ندارد، یک غرفه فروش چای و قهوه و یک غرفه فروش ساندویچ های آماده و شیرینی هم از این هفته در بازارچه تعبیه شده اما برای اطمینان بیشتر یک بطری آب یا بیسکوییت به همراه داشته باشید. برای رسیدن به بازارچه پروانه که هر جمعه از سال 8 صبح تا 5 بعداز ظهر فعال است می توانید با خودروی شخصی از طریق اتوبان همت (شرق به غرب)، پس از خروجی حقانی یا اتوبان حقانی (غرب به شرق) پس از اتوبان مدرس به اینجا بیایید اما بدانید که برای جای پارک حتماً با مشکل مواجه خواهید شد، یک پیاده روی 20 دقیقه ای را هم در نظر بگیرید. اگر هم قصد استفاده از مترو را دارید می توانید از ایستگاه مترو شهید حقانی و یا مترو شهید همت خودتان را به جمعه بازار برسانید. انتهای پیام/",
    "label": "تفریح و نشاط",
    "predicted_label": "",
    "prompt_used": ""
  },
  {
    "id": "105536",
    "title": "«سایبان آسمان» نماهنگی به مناسبت شهادت امام باقر (ع)+فیلم",
    "abstract": "نماهنگ «سایبان آسمان» به مناسبت شهادت حضرت امام باقرالعلوم علیه‌السلام توسط فرهنگسرای ارسباران تولید و رونمایی شد.",
    "body": "به گزارش خبرنگار قرآن و فعالیت‌های دینی خبرگزاری فارس نماهنگ «سایبان آسمان» به مناسبت شهادت حضرت امام باقرالعلوم علیه‌السلام توسط فرهنگسرای ارسباران تولید و رونمایی شد. این نماهنگ با صدای امید معنوی تولید شده که در ادامه تقدیم می‌شود.   انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "97191",
    "title": "برگزیدگان مسابقات قرآن سراج معرفی شدند",
    "abstract": "داوری پنجمین دوره مسابقات قرآن سراج ویژه جلسات قرآنی شهر تهران برگزار و برگزیدگان این رقابت‌ها معرفی شدند.",
    "body": "به گزارش خبرنگار قرآن و فعالیت‌های دینی خبرگزاری فارس داوری پنجمین دوره مسابقات قرآن سراج ویژه جلسات قرآنی شهر تهران برگزار و برگزیدگان این رقابت‌ها معرفی شدند. این مسابقات به همت فرهنگسرای قرآن و با رقابت افراد شرکت‌کننده در جلسات قرآن اساتید شهر تهران برگزار می‌شود. مسابقات در دو بخش خانم‌ها و آقایان در رشته تلاوت برگزار شد که اسامی نفرات برتر به شرح زیر است. قرائت برادران بخش کمتر از ۱۶ سال محمدامین کهن محمدمتین فرجی امیدرضا پرنلو قرائت برادران بالای ۱۶ سال محمدحسین قصری‌زاده محمدرضا اکبر‌زاده مجید عنان‌پور قرائت خواهران آذر فرجی آذرمان صادقی فاطمه گلینی مقدم انتهای پیام/",
    "label": "فرهنگ",
    "predicted_label": "",
    "prompt_used": ""
  },
  {
    "id": "80857",
    "title": "اعلام داوران هفته 27 لیگ آزادگان/مومنی قاضی بازی مهم در ساوه/ استقلال-خیبر با سوت زاهدی فر",
    "abstract": "داوران قضاوت کننده در هفته  بیست و یکم لیگ آزادگان مشخص شدند.",
    "body": "به گزارش خبرگزاری فارس، کمیته داوران فدراسیون فوتبال اسامی داوران هفته بیست و هفتم لیگ دسته اول فوتبال کشور را به صورت زیر اعلام کرد: سه شنبه 11 خرداد *خوشه طلایی ساوه – بادران تهران سید علی اصغر مومنی – محمد رضا منصوری – مهدی عالیقدر – مجید محمدی ناظر: علیرضا رجبلو *هوادار تهران- ملوان بندرانزلی روح الله شریفی – محمد راهی – حمید رضا افشون – بهروز محمدی مطلق ناظر: ابوطالب طاهریان *شاهین شهرداری بوشهر – آرمان گهر سیرجان محمد رضا مهرگان – سید امیر قاسمی – آرش امینی – مجتبی رحیمی ناظر: محمد رضا امینی *فجر شهید سپاسی شیراز – چوکا تالش وحید زمانی – براتعلی مولوی – نجف پناهی – احمد مرشدی ناظر: حسین نیکوزاده *گل ریحان البرز – رایکا بابل عبدالنبی پورخلف – فرزاد بهرامی – امید افخمی – محمد علی صلاحی ناظر:  محمد رضا فلاح چهارشنبه 12 خرداد *شهرداری آستارا - پارس جنوبی جم شاهین یزدانی – بابک خسروی – محمد حیدری – هادی صحرایی ناظر: صادق نوری *استقلال خوزستان – خیبر خرم آباد محمد حسین زاهدی فر- فرهاد مروجی- مرتضی هوشیار –یعقوب آشوری ناظر: یداله جهانبازی *مس کرمان – استقلال ملاثانی امید سعید فر- محمد رسول ذورقی- فرهاد فرهاد پور- جواد بختیاری ناظر: حمید نظری *نود ارومیه – قشقایی شیراز امیر عرب براقی – محمد جواد مداح – هیوا بهمنی – فرزاد منصوری ناظر : نادر جعفری انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "139496",
    "title": "رشد 7 دلاری قیمت طلا در بازار جهانی",
    "abstract": "قیمت هر اونس طلا در معاملات امروز 7.2 دلار گران شد.",
    "body": "به گزارش خبرنگار گروه اقتصاد بین‌الملل خبرگزاری فارس به نقل از کیتکو، در معاملات امروز بازار جهانی فلزات گرانبها، قیمت هر اونس (معادل 31.132گرم) طلا 7.2 دلار بالا رفت و به 1750 دلار رسید. این قیمت البته نسبت به یک ماه پیش 40.5 دلار و نسبت به یک سال پیش 118.6 دلار پایین‌تر است. قیمت نقره هم در معاملات امروز فقط یک سنت بالا رفت و هم اکنون 22.51 دلار خرید و فروش می‌شود. پلاتین تنها عنصری بود که در معاملات امروز کاهش قیمت داشت و با 11 دلار ریزش 973 دلار در حال جابجا شدن است. پالادیوم نیز 4 دلار افزایش قیمت را تجربه کرد و 1916 دلار خرید و فروش می‌شود. به گزارش رویترز، پایین آمدن ارزش دلار در بازار جهانی از جمله دلایل رشد امروز قیمت طلا در بازار بوده است و این در حالی است که در جلسه معاملاتی قبلی قیمت طلا یک درصد افت کرده بود. انتهای پیام/ب",
    "label": "اقتصادی",
    "predicted_label": "",
    "prompt_used": ""
  },
  {
    "id": "26105",
    "title": "لیگ برتر والیبال| اکبری: 8 تیم مرحله پلی‌آف خطرساز هستند/محرومیت یلی تعلیق شد",
    "abstract": "سرمربی تیم والیبال شهرداری ارومیه گفت: هیچ تیمی را نمی‌توان دست کم گرفت و هشت تیم مرحله پلی‌آف خطرساز هستند.",
    "body": "به گزارش خبرنگار ورزشی خبرگزاری فارس، پیمان اکبری پس از پیروزی سه بر یک شاگردانش برابر فولاد مبارکه سپاهان در هفته بیست‌ونهم لیگ برتر مردان، اظهار داشت: مسابقه خیلی خوبی برگزار شد و به بازیکنان دو تیم خسته نباشید می‌گویم. وی با بیان این که بازیکنان تیم شهرداری ارومیه در مسابقه با فولاد مبارکه سپاهان تمامی انتظارات کادر فنی را برآورده کردند، تصریح کرد: بازیکنانم تمام برنامه‌های خواسته شده را در زمین پیاده کردند و از عملکرد آنان بسیار راضی هستم. سرمربی تیم والیبال شهرداری ارومیه بازی حریف اصفهانی را نیز خوب ارزیابی کرد و گفت: برای این تیم در ادامه مسابقات آرزوی موفقیت دارم. وی درباره مسابقه هفته پایانی مرحله مقدماتی شهرداری ارومیه با فولاد سیرجان نیز گفت: مسابقه امشب تمام شده و می‌رویم برای دیدار بعدی آماده شویم. قطعا تلاش می‌کنیم که مقابل فولاد سیرجان نیز برنده مسابقه شویم و نتیجه لازم را به دست آوریم. اکبری تاکید کرد: به هیچ موضوع دیگری فکر نمی‌کنیم و منتظر نتایج دیدارهای هفته پایانی خواهیم ماند تا حریف مرحله پلی‌آف شهرداری ارومیه مشخص شود. سرمربی تیم والیبال شهرداری ارومیه با تاکید بر این که در مرحله پلی‌آف هم با قدرت حاضر خواهیم شد، گفت: هشت تیم صعود کننده به این مرحله، همه خوب هستند و هیچ تیمی را نمی‌توان دست کم گرفت. هشت تیم لایق برد و خطرساز هستند. اکبری درباره حضور پوریا یلی در مسابقه مقابل سپاهان گفت: بعد از پایان مسابقه با تیم شهرداری ورامین، اتفاقاتی افتاد که برای تیم و باشگاه محکومیت در کمیته انضباطی فدراسیون را به همراه داشت. درخواست مجدد برای بررسی اتفاقات و احکام صادره را به کمیته استیناف ارائه دادیم و یک جلسه محرومیت قطعی یلی با رای این کمیته، تعلیق شد. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "25569",
    "title": "تعمیر اساسی موتور هلی‌کوپتر توسط متخصصان داخلی",
    "abstract": "معاون هماهنگی بنیاد تعاون ناجا با اشاره به تعمیر اساسی موتور هلی‌کوپتر توسط متخصصان داخلی گفت: دشمن نمی‌خواهد با تکیه بر توان داخل پیش برویم واین کار متخصصان و جوانان ما آنها را مأیوس می‌کند.",
    "body": "به گزارش خبرنگار اقتصادی خبرگزاری فارس، سردار یزدآبادی امروز در مراسم رونمایی از 6 موتور اورهال (تعمیر اساسی) شده به دست متخصصان داخلی در شرکت هلی‌کوپتری ایران ضمن تبریک دهه مبارک فجر اظهار داشت: تعمیر و اورهال هلی‌کوپترهای شرکت هلی‌کوپتری ایران نشان از توانمندی متخصصان داخلی دارد. وی افزود: یکی از ثمره‌های انقلاب اسلامی همین توجه به داخل است انقلاب ما در کنار آنکه بار معنوی داشت، تأکید بر موضوع مسائل علمی نیز داشت. وی افزود: در همین تحریم‌ها جوانان متعهد ما احساس کردند که نیازهای خود را باید خود تأمین کنند و در 42 سال گذشته این هدف بزرگ‌ترین آسیب را به دشمنان انقلاب زده است، وگرنه تشکیل حکومت دینی صرف مدنظر نیست و در کنار آن توسعه علمی و اقتصادی ضروری است. اگر انقلاب ما اکتفا می‌کرد که فقط جامعه دینی داشته باشیم و در رشد علم و دانش حساس نباشیم، در واقع دشمن را خوشحال می‌کردیم و آنها کاری با ما نداشتند. معاون هماهنگی بنیاد تعاون ناجا افزود: در علوم مختلف با حمایت همه‌جانبه رهبر انقلاب، انقلاب اسلامی پیش رفت در زمینه مسائل علمی،‌توسعه عدالت اجتماعی مسائل منطقه‌ای، اقتصادی و توسعه کشور برای خودکفایی کامل ورود کردیم و به همین دلیل به ما حساس هستند. وی تأکید کرد: دشمن تمایل ندارد، ما خودمان روی پای خود بایستیم، امروز جوانان این شرکت نشان دادند که در عدم اتکا به بیرون گام‌های بلندی برداشته‌اند و این موفقیت را به دست آوردند و بنیاد تعاون با حضور این جوانان متخصص سرافراز شده است. انتهای پیام/ب",
    "label": "اقتصادی",
    "predicted_label": "",
    "prompt_used": ""
  },
  {
    "id": "116626",
    "title": "آیا رونالدو از حضور مسی در پاری‌سن‌ژرمن ناراحت است؟",
    "abstract": "مدافع یوونتوس اعلام کرد فوق ستاره پرتغالی از انتقال مسی به پاری سن ژرمن ناراحت نیست.",
    "body": "به گزارش خبرگزاری فارس، لئوناردو بونوچی مدافع یوونتوس در جدیدترین اظهاراتش عنوان کرد رونالدو در یوونتوس می ماند و اهمیتی نمی دهد مسی به پاریس منتقل شود یا نه. بونوچی در مصاحبه با سایت «توتو مرکاتو» ایتالیا، گفت: به نظرم رونالدو اگر مسی به پاری سن ژرمن انتقال نشود هم در یوونتوس می ماند. وی افزود: او ارزش زیادی برای تیم ما دارد و من شک ندارم رونالدو ما را برای رسیدن به اهداف آینده یاری می کند. پیش از این مطرح شد که رونالدو از انتقال مسی به پاریس ناراحت است چون تنها مشتری او برای فصل آینده پاری سن ژرمن بود و انتقال مسی این بازیکن را در یوونتوس ماندگار می کند و نمی تواند از این تیم ایتالیایی جدا شود. انتهای پیام/",
    "label": "ورزشی",
    "predicted_label": "",
    "prompt_used": ""
  },
  {
    "id": "23270",
    "title": "سیمئونه: به قهرمانی فکر نمی‌کنیم/ بازی به بازی پیش می‌رویم",
    "abstract": "سرمربی اتلتیکومادرید ضمن تمجید از درخشش لوئیس سوارس از تساوی مقابل سلتاویگو و ضعف‌های تیمش صحبت کرد.",
    "body": "به گزارش خبرگزاری فارس، شب گذشته در چارچوب هفته بیست و دوم لالیگا، اتلتیکومادرید مقابل سلتاویگو به تساوی 2 بر 2 رسید و فاصله 10 امتیاز خود را با رئال و بارسا به 8 امتیاز کاهش داد. البته هنوز یک بازی عقب افتاده برای این تیم باقی مانده و روخی بلانکو می‌تواند با 11 امتیاز اختلاف در صدر قرار گیرد. سیمئونه پس از تساوی مقابل سلتاویگو اظهار داشت: من نکات مثبت زیادی دیدم. اول اینکه بازیکنانم فوق‌العاده ظاهر شدند و در نیمه دوم لودی، کوندوگبیا و توریرا نمایشی دیدنی از خود به جا گذاشتند. آنها در ادامه راه برای ما بسیار اهمیت دارند. وی ادامه داد: وقتی بازی شروع شد، سلتا نمایشی عالی از خود نشان داد. با اینکه موقعیت زیادی برای گلزنی نداشتند ولی توانستند توپ و میدان را در دست گیرند. در نیمه دوم و با حضور توریرا و کوندوگبیا در میانه میدان، ما فشار زیادی به تیم آوردیم و توانستیم عملکرد خودمان را بهبود بخشیم. سیمئونه تصریح کرد: به نظرم نتیجه تساوی، نتیجه عادلانه‌ای بود. کاری که ما در انتهای نیمه اول انجام ندادیم را آنها در انتهای نیمه دوم انجام دادند. سرمربی اتلتیکو گفت: طبیعی است که در طول فصل و انجام مسابقات نظرهای متفاوتی در خصوص اینکه چه کسی قهرمان می‌شود، منتشر شود. ما به راه خودمان ادامه می‌دهیم و بازی به بازی پیش می‌رویم. در 4 بازی گذشته گل خوردیم که اتفاق خوبی نیست و باید در این زمینه پیشرفت کنیم. سیمئونه در انتها به تمجید از سوارس پرداخت و گفت: او حرف‌هایش را در زمین می‌زند و با گل همه چیز را تمام می‌کند. سوارس یک بازیکن مهم برای ماست و ما همه کار می‌کنیم تا با حضور او تیم را رشد دهیم و در مسیر قهرمانی پیش برویم. انتهای پیام/",
    "label": "ورزشی",
    "predicted_label": "",
    "prompt_used": ""
  }
]